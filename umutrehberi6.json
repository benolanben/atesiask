{
  "isaretler": [
    {
      "article": {
        "header": {
          "date_value": "29 May 2019 17:04",
          "title": "ŞÂHİD O.L",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60801237_147379983059429_4428607033606257638_n.jpg"
        },
        "main_article": {
          "quotes": [
            {
              "type": "metin",
              "text": "[ŞÂHİD O.L]\n            Kendi zâtını, isimleriyle kendinde toplayan insan (câmiü'l esmâ) âlemin sırrıdır,\n            sırrına yol bulan insan ise âlemi kendi zâtında müşâhede eder.\n\n            Sûre-i İhlâs sırrınca âlemin varlığı küll (bütün) olarak Allah’ın gayrı olmadığına göre,\n            bu makamda şâhid (tanık olan) ve meşhûdun (tanık olunan) bir olması gerekir.\n\n            Allâh şehâdet eder, kendisidir “HÛ” tanrı yoktur; sadece “HÛ” Esmâsının kuvveleri\n            olanlar (melâike) ve Ulü'l ilm de (ilmini açığa çıkardığı mahaller) bu hakikatin\n            Hak oluşuna şehâdet eder, Adl’i kaîm kılarlar. Tanrı yoktur, sadece “HÛ” hem\n            Azîz, Hakîm’dir. [3:18]\n\n            Bahsi geçen \"Şehidâllahu ennehû lâ ilahe illâ hû\" âyetinin insanda\n            tecellisidir. Aslolan Hazret-i însân-ı kâmildir çünkü âlem O'nun tafsîlâtı,\n            Kur'an ise O'nun tefsîridir.\n\n            Bilmiş ol ki Hazret-i İnsân-ı Kâmil, Zâtı'yla ve zâhiriyle, Hazret-i Fahr-i Âlem\n            (salla’llâhu aleyhi ve sellem) Efendimizden başkası değildir.\n\n            Onsekiz bin âlemin Efendisi O dur. Onsekiz bin âlemin zuhûru adı güzel, kendi güzel\n            Efendimizin Vücûd-u Mübârekeleridir. Kendi Zâti ile kendi zâhirine hükmeden ve Efendisi\n            olan yine O'dur.\n\n            Gevheri nûr-i Muhammed, mâye-i tohm-i vücûd\n            Kim anınla âşikâr oldu bilindi şân-ı aşk\n\n            Çok sıfatı verdi ana çok isim ile kıldı nidâ\n            Metn-i hüsnünde kırâat eyledi Kur'ân-ı aşk\n\n            Döndürür dâim Muîd ismi Muhammed aynını\n            Perde-i aşkı açanlar oldular kurbân-ı aşk\n\n            Âşık u ma'şuk u mahbûb u habîb bir nûr iken\n            Kesret-i esmâ sıfatda kaldılar nâdân-ı aşk\n\n            Aşk ile olsun salât ile selâm ol nûra kim\n            Nûr-i vechini görenler oldular sûzân-ı aşk"
            }
          ]
        }
      },
      "id": 201905291704
    },
    {
      "article": {
        "header": {
          "date_value": "29 May 2019 13:29",
          "title": "S.ÖZ TEMSİLİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/61680516_167737304251581_2060332074359347934_n.jpg"
        },
        "main_article": {
          "quotes": [
            {
              "type": "metin",
              "text": "[S.ÖZ TEMSİLİ]\n            Ölümden sonrasını merâk eden bir savaşçı, tenhâda yakaladığı hazretimin karşısına\n            dikilip şu soruyu sordu içinden yüzüne karşı zîrâ biliyordu Allah dostlarının söze\n            îtibâr etmediklerini:\n\n            Gerçekten de cennet ve cehennem var mıdır?\n            Sen de kimsin?\n            Ben gözüpek bir cengâverim, bir Alperen!\n\n            Sen mi? diye dudak büktü erenlerim\n            Kendine baksana bir... Hangi efendi senden\n            doğru dürüst hizmet umabilir? Daha ziyâde\n            pek fakir bir dilenciye benziyorsun.\n\n            Sinirden kıpkırmızı kesilen yiğit oğlan kılıcını çekti.\n            Erenlerim, içi dışına çıksın diye damarına basmaya devâm ediyordu:\n\n            Vay vay vây! Herif olmuş da kılıç ta sallarmış\n            amma o kadar beceriksize benziyorsun ki... Hoş yerini bulup kelleyi uçuracak hâlin yok\n            ya!\n\n            Kanı beynine sıçrayan bizim oğlan kılıcını kaldırdı, gözü kararmıştı bir kere, hazretime\n            vurmaya hazırdı, tam da o anda sâkince, sâdece muhatabın işitebileceği bir sesle\n            buyurmasaydı:\n\n            İşte cehennemin kapıları böyle böyle açılır!\n\n            Üstâdın serinkanlı tavrına şaşıran asker, kılıcını kınına soktu ve önünde saygıyla\n            eğildi... Erenlerimin son sözü oldu:\n\n            Cennetin kapıları da böyle böyle açılır!\n\n            Merhametle, muhabbetle serinlemeyen, kin ve nefretle devamlı yanar. Bu da onun\n            cehennemidir hem kendini hem dokunanı yaktığı..."
            }
          ]
        }
      },
      "id": 201905291329
    },
    {
      "article": {
        "header": {
          "date_value": "29 May 2019 13:02",
          "title": "DERYÂDA DERYÂLIKLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60364144_511737322697046_1333874887031376525_n.jpg"
        },
        "main_article": {
          "quotes": [
            {
              "type": "metin",
              "text": "[DERYÂDA DERYÂLIKLAR]\n            Zihî deryâ-yı vahdet kim kesilmez hergiz emvâcı\n            Bu kesret âlemi andan doğup nâ-çâr olur peydâ\n            Kesret, vahdet denizinden doğduğu halde kesretin dalgaları aslâ kesilmez ve dâimâ\n            mazharın istidâdı üzere zuhûr eder.\n\n            İçi ummân-ı vahdettir yüzü sahrâ-yı kesrettir\n            Yüzün gören görür ağyar içinde yâr olur peydâ\n            Zâhir ve bâtın kendi olmakla, bâtın yüzü bahr-i vahdet, zâhir yüzü sahrâ-yı kesret olup\n            zâhir yüzünü gören ağyâr ve kesret, bâtın yüzünü gören zâhirin ayn-ı bâtın olduğunu ve\n            ağyar diye vehm olunan kesret ve hadîsâtın da bâtın yüzünün şuûnâtı ve zuhûrâtı olduğunu\n            bildiğinden her yüzden müşâhede ettiği yârdır; ağyâr görmez.\n\n            Vahdet aynı kesret, kesret aynı vahdettir. Tevhîd budur. O, zâhir ve bâtını ayırmamıştır\n            bilakis kendinde birlemiştir. Şu var ki dıştaki cismin sınırı vardır, vakti gelince\n            dağılır ama içteki âlemin sonu ve sınırı yoktur, vakti gelince anlaşılır.\n\n            Der Beyân-ı Nûr-u Vahdet Zuhûrât-ı Sırr-ı Hakîkatest Gehi Zat-ı İyânest Gehi Zat-ı\n            Nihânest yâni hakikat sırrının zuhuratı ve vahdet nurunun beyanıdır; zat-ı mutlak bâzen\n            âşikâr olur, yüz gösterir bâzen de gizli saklı kalır; ezelden âdeti böyle neyleyim.\n\n            Tâlib ol, cismin aşk ile yansın\n            İç câm-ı tevhîd, kalbin uyansın\n            Sâhilde gezme, gevherler çıkar\n            Necâta mazhar, sen bir ummânsın"
            }
          ]
        }
      },
      "id": 201905291302
    },
    {
      "article": {
        "header": {
          "date_value": "29 May 2019 10:44",
          "title": "C.ÂNDAN İÇ.ERİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/61802156_111996363381045_7726109273647448725_n.jpg"
        },
        "main_article": {
          "quotes": [
            {
              "type": "metin",
              "text": "[C.ÂNDAN İÇ.ERİ]\n            Severim ben seni cândan içeri\n            Yolum ötmez* bu erkândan içeri\n            Yolum aşkın bu töresinden öte, içeri geçmez\n\n            Nere bakar isem gönlüm* dolusun\n            Seni nere koyam bundan içeri\n            Göz, O'nunla, O'ndan bakınca ancak O,nu görür. Mutlak, sonsuz, sınırsız olan\n            kayıtlandı mı sınırlı, sorumlu hâli ile adı \"kul\" olur.\n\n            Beni sorman bana, bende değilim*\n            SÛRETİM BOŞ GEZER DONDAN İÇERİ\n            El fakru fahrî, fakirliğimle, hiçliğimle, yokluğumla iftihar ederim; hoş kendi yok\n            olanın isbätı da olmaz ya!\n\n            Beni benden alana ermez elim\n            Kadem kim basa sultândan içeri\n\n            Tecellîden nasip erdi kimine\n            Kiminin maksudu bundan içeri\n\n            Kime dokunduysa o dost nazarı\n            Onun şulesi var günden içeri\n\n            Senin aşkın beni benden almışken\n            Ne şirin dert bu dermândan içeri\n\n            Şerîat, tarîkat yoldur varana \n            Hakîkat, marîfet ondan içeri\n\n            Süleymân kuş dilin bilir dediler \n            Süleymân var Süleymân'dan içeri\n\n            Sülûk seyir eden aşkın erine\n            Nice mezhep olur dinden içeri\n\n            Dinin terkedenin küfürdür işi \n            Bu ne küfürdür imândan içeri\n\n            O bir dilberdir ki, yoktur nişânı\n            Nişan olur mu nişandan içeri*\n            Gölgeye girenin gölgesi olmaz!\n\n            Meğer Yûnus gözü tuş oldu dosta\n            Ki kaldı kapıda andan içeri\n\n            Âh efendim nereye bakarsam dopdolsun; seni nereye koyam benden içeri... Âh cânım\n            efendim,\n            koma beni ara yerde..."
            }
          ]
        }
      },
      "id": 201905291044
    },
    {
      "article": {
        "header": {
          "date_value": "28 May 2019 07:28",
          "title": "CAN.AN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59993107_2373594696232548_8109136701188509397_n.jpg"
        },
        "main_article": {
          "quotes": [
            {
              "type": "metin",
              "text": "[CAN.AN]\n            Öyle sanırdım ayriyem dost gayrıdır ben gayriyem\n            Benden görüp işiteni bildim ki ol cânân imiş.\n\n            Artık sen senliğinle yoksun; O var. Senden gören, işiten, işleyen hep O idi şimdi\n            farkındasın! Sen aslına rücû etmiş oldun, kendini buldun. Fakat ölüm tâbir\n            edilen tabiî helâk seni yakalamadan. Âteş-i aşk ile iştiyâkle bile isteye tatlı canını\n            helâke saldın.\n\n            Böylece helâk olduğun mertebedeki tecellî-yi ilâhî senin cânân'ın olarak cân evinde\n            belirdi. Zâten, insan olarak senin üzerinden bir zaman geçmedi mi ki sen, o zamanda adı\n            anılan bir şey değildin. Geçti zannettiğin zaman mevhumu silindi, an-ı vâhid de\n            \"Kün\" emriyle ilm-i ilâhîde sâbit olan hakîkatinle bekâ buldun ve gördün ki\n            aslında tek ve eşsiz olan âlemlerin Rabbi'nin, muhtelif helâk mertebelerinde ayrı\n            ayrı cânânlık etmesinden doğan ilâhî sır basamaklarından birinde zuhûr eden tecelli-yi\n            ilâhî olan bir nûrsun. Semânın ve arzın nûru olan Allah'ın nurundan başka bir şey\n            değilsin.\n\n            Fakat ne sen O'sun ne de O sana duhûl etti. Deryâ-yı vahdet'den su buharı\n            olarak ayrılmıştın, yağmur oldun çiseledin, kar oldun tipiledin âkıbet toprağa düştün.\n            Şekilden şekle girdin, gâh dere oldun akdın, gâh nehir oldun çağladın. Sonunda tekrar o\n            deryâya ulaştın. Sen deryâ olmadın, deryâ da sen olmadı. Zâten özde ayrılık yoktu ki,\n            gayrılık olsun zîrâ birleşme iki ayrı şey arasında olur ve bilmiş ol iki olmaya yoktur\n            imkân!"
            }
          ]
        }
      },
      "id": 201905280728
    },
    {
      "article": {
        "header": {
          "date_value": "28 May 2019 05:45",
          "title": "AN.LA.YANA.C.AN.LI.Y.AYIN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/61147258_1319728034842177_3609078558999754611_n.jpg"
        },
        "main_article": {
          "quotes": [
            {
              "type": "metin",
              "text": "[AN.LA.YANA.C.AN.LI.Y.AYIN]\n            Kayıp olan aranır, elindekini arayan, aradığı nispette ayrı düştü. Aradığını, varmak\n            istediği yere beraberinde taşıdığından onun kazancı sâdece çektiği zahmet oldu.\n\n            Sağ u solu gözler idim dost yüzünü görsem deyû\n            Ben taşrada arar iken ol cân içinde cân imiş\n\n            Noktadan başlayan dâire aynı noktada devrini ikmâl edince, dairenin her hattı noktadır.\n            O nokta hem ezel, hem ebed olur. Başlangıcı ile sonu iç içe geçer. Başlangıcı yoktur ki\n            sonu olsun, sonu yoktur ki başlangıcı olsun.\n\n            Dairenin muhîti (kuşatan)\n            zâtı, muhâtı (kuşatılmış) da sıfatı olur ki ikisi de birbirine aynıdır. İçine bakan\n            dışını, dışına bakan içini görür. Gören de kendisidir, görünen de, hem ân içinde görüntü\n            de başka değildir!\n\n            Zaman yok! Zaman, toptan inkârdır. Sen beden, nefs ve ruhtan ibâretsin. Aynı anda\n            cesedinle dünyâda, nefsinle berzahta ve ruhunla da âhirettesin. Bütün\n            bunlar ne birbirine duhûl (karışmış) etmiştir ne de ayrıdır. Birinden diğerine geçiş\n            yoktur ki mekân olsun, geçmek için zaman olsun!\n\n            Seni ayıran zamandır. Cesedini, nefsini ve ruhunu birbirine ayn (tek-ta kendisi) edersen\n            görürsün ki her üç âlemde aynı anda mevcûdsun, an içinde her üç âlemi birden yaşarsın,\n            zaman ortadan kalkmış olur.\n\n            Tâ böylece var zannettiğin senin mevcudîyetin de ortadan kalkmış olur. Vâcib'ül\n            Vücûd Hazretleri, mahzâ nûr olan vücûd-u hakîkîsi ile senden\n            ayân olur ve seninle, sende, senden saltanâtını icrâ eder durur.\n\n            Bu saltanâtın ilk işi olan salât, O Musavvir'in kendi zâtıyla tasvîr ettiği\n            Zât'ın\n            imamlığında, Selâm câmîsinde olsun vesselâm..."
            }
          ]
        }
      },
      "id": 201905280545
    },
    {
      "article": {
        "header": {
          "date_value": "27 May 2019 23:24",
          "title": "NAMAZ.NE.HOCAM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60234183_453637068730889_4829145729841484599_n.jpg"
        },
        "main_article": {
          "quotes": [
            {
              "type": "metin",
              "text": "[NAMAZ.NE.HOCAM]\n            İbâdet yolları inceden ince\n            Her âdem hesâbın veremez hocam\n            Dışını yıkayıp için yumazsan\n            Ol tahâret kabul olamaz hocam\n\n            Berrak bir su bulup abdestin alsan\n            Terk edip dünyâyı namaza durasan\n            Evlâd-ı Resûl'dan el tutamazsan\n            Ol namaz mîrac'a varamaz hocam\n\n            Beş isim hürmetine verilmiş namaz\n            Secdeye varanı Hak mahrûm komaz\n            Taklid, tahrîf eden ecrin bulamaz\n            Çalışsa da ücret alamaz hocam\n\n            Feyzîyâ günâhın kime emânet\n            Takvây-ı erkâna dikkat et gâyet\n            Fahr-i kâinattan bize şefâat\n            Tağyîr eden himmet alamaz hocam\n\n            Âh cânım efendim, vücudun evini pak etmeyince yüzünü yumaya suyu neylersin..."
            }
          ]
        }
      },
      "id": 201905272324
    },
    {
      "article": {
        "header": {
          "date_value": "27 May 2019 23:05",
          "title": "HUZÛR-U PÎRDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60798772_116416669581068_2428880426980457050_n.jpg"
        },
        "main_article": {
          "quotes": [
            {
              "type": "metin",
              "text": "[HUZÛR-U PÎRDE]\n            Men 'aref sırrına oluben mazhar\n            Ârîfler arayıp buldular bir.de\n            Taşa tesîr eder kılarsa nazar\n            Erenlerin nutku hiç kalmaz yerde\n\n            Sulb-i Muhammed'dir, evlâd-ı Ali\n            Kutbü-l ârîfîn Nûreddîn Veli\n            Gördükleri anda ol yeşil eli\n            Serfürû ettiler huzur-u Pirde\n\n            Bir nuru nakleder ezel ü âhir\n            Malûmu îlâmdır bâtın u zâhir\n            Arayıp bulmuşuz bir ırk-ı tâhir\n            Gökyüzünde değil ne mutlu yerde\n\n            Fikri zikreyledim beyne-hû sücûd\n            Feyzîye nasîb kıl visâl-i maksûd\n            Her nerde çağırsan Hak orda mevcûd\n            Gün gibi ayândır değildir sırda"
            }
          ]
        }
      },
      "id": 201905272305
    },
    {
      "article": {
        "header": {
          "date_value": "27 May 2019 22:27",
          "title": "KÜÇÜK NE BÜYÜK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60876964_159711015068162_8152256357958182966_n.jpg"
        },
        "main_article": {
          "quotes": [
            {
              "type": "metin",
              "text": "[KÜÇÜK NE BÜYÜK]\n            Cismini çok da büyütmemek lâzım; evrende adı anılan bir şey değilsin!\n            Kendi manânı da küçük görmeyesin; gönlünle arş, göğsünle kürsî'sin\n\n            Bir hayâli yerdesin\n            Sen arada perdesin\n            Hak sende, sen nerdesin\n            Cevâp nedir suâle\n\n            Manâda kendi kadrini (âlem-i kebîr) bilmemek, cehâlet olarak (cism-i sagîr) kişiye\n            yeter. [Hz. Ali kerremallâhu vechehu]\n\n            Büyük insan odur ki bilir (evren içre zâhirde) küçüklüğünü, küçük insan odur ki bilmez\n            (manâda bâtında) büyüklüğünü.\n\n            Sâhi tohum mu büyük ağaç mı?\n\n            Âgâh olasın erenlerim... Olabilecek âlemlerin en mükemmelindesin!\n\n            Bu halleri nasıl, anlasın zâhir\n            Kalbleri olmamış, aşk ile tâhir\n            Haktan başka var mı evvel ve'l âhir\n            Arar seni Âdem faslına düşen"
            }
          ]
        }
      },
      "id": 201905272227
    },
    {
      "article": {
        "header": {
          "date_value": "27 May 2019 07:23",
          "title": "Y.AKLAŞ HELE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59941800_430731494374496_1793401008342123291_n.jpg"
        },
        "main_article": {
          "quotes": [
            {
              "type": "metin",
              "text": "[Y.AKLAŞ HELE]\n            Kendini, insanı, doğayı, evreni anlamlandırmak adına samîmî bir açlıkla, aslını bulmayı,\n            dostuna varmayı \"kendisi hakîkate vardıracak yolun ilk basamağı olan: şerîat\"\n            mertebesinde gerçekleştireceğini umanlar, yükseldikçe yaklaşacaklarını zannederler,\n            arada mesâfe olmayan kapısı bir, yapısı bir özvarlığa!\n\n            Gülerken içine bir tutam da tefekkür, tezekkür ve tedebbür ekleyelim iftârîyelik olarak!\n\n            Aşağı-yukarı, içeri-dışarı\n            Yolu uzatmamalı\n\n            Nereye bakarsam dopdolsun; seni nereye koyam benden içeri\n\n            Tabhı şîrîn olsun, hoşça hazmedenlere nûr-i îmân, feyz-i irfân dolsun, aşk olsun\n            erenlerim..."
            }
          ]
        }
      },
      "id": 201905270723
    },
    {
      "article": {
        "header": {
          "date_value": "27 May 2019 00:21",
          "title": "SÜKÛTUN NABZINI DİNLE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60183646_389663438428772_4421878655271699205_n.jpg"
        },
        "main_article": {
          "quotes": [
            {
              "type": "metin",
              "text": "[SÜKÛTUN NABZINI DİNLE]\n            Şehirdışındaki eve varıp trafik gürültüsünü arkamızda bırakınca veya ormanda oturup\n            insanın bitimsiz başarısının bütün sesleri silinince \"burası ne kadar sessiz ve\n            huzurlu\" deriz. Rüzgârda kımıldanan ağaçlar ile kuş şakımaları dışında bir şey\n            işitmeyiz ve buna ormanın sessizliği deriz. Şayet bu, kış ortasında durgun bir günse bu\n            kadarı bile duyulmaz. Başka bir deyişle sessizlik ortama bir şey yapar ve ortam\n            aracılığıyla bizi de etkiler. Tüm sesler anla bağlantı halindedir, şimdiyle ilişkilidir\n            ki şimdi, değişmektedir oysa sessizlik değişmezlikle bağlantılıdır ve sessizlikte zaman\n            yoktur. O hem sonsuzluk hem de hiçliktir ki bunlar bir madalyonun iki yüzüdür.\n\n            Sessizliğin tiryâkisi olanlar iyi bilir: en ahenkli nağmeler bile bir süre sonra, ehli\n            için, gürültü haline dönüşmekte! Denemesi bedâva; bir süre sonra en sevdiğiniz müziğin\n            sesini kısın da görün sessizliğin tadını!\n\n            Kâinâtın mûsikisi sessizliktir, âriflerin dili de öyle\n\n            Huzurunda uzun sayılacak bir süre bekledik, çıt çıkmadı. Birisi sükûnete kıyıp sesli bir\n            iç çekti... Derinden bir nefes aldı: \"Benim sükûtumdan anlamayan kelâmımdan bir şey\n            anlamaz!\n\n            O'nu nasıl tarif ederdiniz!\n            Sükûtları uzun, gülmeleri kısa idi.\n            Hazreti Câbir\n\n            Elimde, sükûtun nabzını dinle\n            Dinle de gönlümü alıver gitsin!\n            Yürü, gölgen seni uğurlamakta\n            İstersen rüzgara salıver gitsin!\n\n            Daha neler söyleyecektik ama sükûtun sesi bir başka söyledi: Sus söyleme, söz b.akışı\n            bulandırır..."
            }
          ]
        }
      },
      "id": 201905270021
    },
    {
      "article": {
        "header": {
          "date_value": "26 May 2019 17:12",
          "title": "SEN SENİ BİL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60418333_164422624583938_3534827445551098686_n.jpg"
        },
        "main_article": {
          "quotes": [
            {
              "type": "metin",
              "text": "[SEN SENİ BİL]\n            İnsan vücudu Allah’ın sarayıdır. Biz ölürken, yani O Büyük Kudret, bir süreliğine\n            göründüğü evi terk ederken, harâb eder öyle çıkar. Kendi yerini kimseye bırakmaz.\n\n            Ölüm ölüm denen, yoklukmuş meğer\n            Secde eden başlar, yokluğa değer\n            Bütün varlık ordan gelirmiş meğer\n            Her vârın anası yokluk değil mi?\n\n            Vaktiyle padişahların girdiği bir evin veya câminin o kapısını, oradan başka bir\n            kimsenin girip çıkmasını önlemek için kapatır, halk için başka bir kapı açarlarmış.\n            Yavuz Sultan Selîm Han da buralardan geçerken, Hasanağa Câmisi'ne girmiş. O girdi\n            diye, kocaman kapıyı kapamış, halka küçücük bir kapı açmışlar.\n\n            Bunun manâsını bir türlü anlayamazdım. Meğerse câmi dedikleri toplanma yeri, hakîkatte\n            insan vücûdu imiş. Sultan da Allah’mış. Sultan’ın girdiği odaya fena ahlâk haşerâtını\n            elbette bırakmazlar.\n\n            Nice insanlar kabukta kalıyorlar ammâ... Eh ne yapalım kabuk da hoş, kabuk da lâzım bir\n            şey. Bir ağacın her tarafı meyva olmaz ya! Onlar da o hâlleriyle hoş. Ana rahmine düşen\n            hüveynât için, \"bir milyondan fazla\" diyenler var. Onlar bizim insan olmamıza\n            yardım ettiler.\n\n            Nuh tufanı hâdisesiyle bâtınen bu hâl-i azîm anlatılır. Nuh’un gemisinde her hayvandan\n            bir çift varmış. Her insanda da bütün hayvanların ahlâkı mevcuttur. İnsanlar vücut\n            gemilerinde o bed ahlâkları taşıyıp duruyorlar; temizlenmeyince nefis firavunlaşıyor\n            işte!\n\n            Her insan, kendi nefsine kendi Mûsâ'sıyla kendi firavununa şu teklifi yapmalıdır:\n\n            Git Firavun’a! Muhakkak ki o azgınlaştı! De ki: Arınıp saflaşmaya ne dersin?” [79:18-19]\n\n            Görenler saymışlar erenlerim; insan bu dünyaya yetmiş iki ahlâk-ı rezîle-i hayvâniye\n            yâni kötü ahlakla geliyor, kandan-nutfeden taşıdığımız bir malzeme de bu!\n\n            Hiç öyle şey olur mu demeyin! Hayvan huyundan iz yoksa insanda, neden kendi cinsini\n            köpek gibi ısırmaktadır. Sûrette insandır, sîrette maymun değilse neden bu kadar şehvete\n            tâbi olmaktadır söyler misiniz?Anlayalım artık; bütün bu hayvanlarla, tabîat\n            hapishânesinde mahbûs ve esir kalmışız işte!\n\n            Gerçekten nefsi arındıran kurtulmuştur. Onu gömüp gizleyerek (bilinçsizce - dürtüleriyle\n            tabiatına uyarak) yaşayan kaybetmiştir. [91:9-10]\n\n            Gemiden sağ sâlim kurtulana, halkını firavundan selâmete çıkarana selâm olsun"
            }
          ]
        }
      },
      "id": 201905261712
    },
    {
      "article": {
        "header": {
          "date_value": "26 May 2019 11:02",
          "title": "SEYREDENİN KALBİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/61014693_1257530621089492_1770324992660607020_n.jpg"
        },
        "main_article": {
          "quotes": [
            {
              "type": "metin",
              "text": "[SEYREDENİN KALBİ]\n            Siper eyleyemez seni dört duvar\n            Mekânın gönüldür, ey sevgili Yâr\n            İçeri girenler, olur mu ağyar?\n            Seyredenin kalbi, Kâbe değil mi?\n\n            Arayan yorulur, hep geze geze\n            Kendini saklamış, seyreden göze\n            Âdem'i benzetmiş kendi merkeze\n            Seyredenin kalbi, Kâbe değil mi?\n\n            Yönünü dönene imâm sendedir\n            Bütün ibâdetler tamam sendedir\n            Dilber'i saklayan hamam sendedir\n            Seyredenin kalbi, Kâbe değil mi?\n\n            Duydu isen Emre, sen seni bırak\n            Yüzü gözü ayna, yokluk ile bak\n            Eğer gönlündeyse bil de ol toprak\n            Seyredenin kalbi, Kâbe değil mi?"
            }
          ]
        }
      },
      "id": 201905261102
    },
    {
      "article": {
        "header": {
          "date_value": "25 May 2019 12:15",
          "title": "TÂZE NİYET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59928859_455351828547817_2118362672607928732_n.jpg"
        },
        "main_article": {
          "quotes": [
            {
              "type": "metin",
              "text": "[TÂZE NİYET]\n            Niyet, belli bir amaca yönelik olarak, kendi kendine bilinç tohumları ekmekmiş meğer...\n            İnsan gö(n)lüne maya çalmak belki ummana döner ümidiyle\n\n            Âdetle, ibâdetin farkı belli olsun diye, işte tâze bir niyet: Niyet ettim Allah rızası\n            için alışverişe konu olabilecek şeylerin peşinden koşturmamaya.\n\n            Bıraktıklarınız kadar erersiniz buyurdu Âsım Babam, bu vücûd balonundan hakîkate\n\n            Mağfiret dilerim, dilenirim nefse tutunup köle diye sürüklendiğim ateşten \"âzâd\n            olmaya\" bahâne.\n\n            Muhabbetle..."
            }
          ]
        }
      },
      "id": 201905251215
    },
    {
      "article": {
        "header": {
          "date_value": "25 May 2019 08:33",
          "title": "MÂCERÂ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/419075543_355375713956208_7380666388585598045_n.jpg"
        },
        "main_article": {
          "quotes": [
            {
              "type": "metin",
              "text": "[MÂCERÂ]\n            Allah deyip bağırma\n            Irak sanıp çağırma\n            Hakk'ı dilden ayırma\n            Şeytan güler bu hâle\n            Evvel ü âhir oldur\n            Zâhir ü bâtın oldur\n            Hâzır ü nâzır oldur\n            Kulak ver bu meâle\n            Men aref'ten al sebâk\n            Ârîfâne hoşça bak\n            Senden sana yakın Hak\n            Eriş ol Lâ yezâl'e\n            Bir hayâli yerdesin\n            Sen arada perdesin\n            Hak sende, sen nerdesin\n            Cevâp nedir suâle\n            Levh-i mahfûz'dur yüzün\n            Ânı şerh eder sözün\n            Ârif bilir iç yüzün\n            Nâdân düşer zevâle\n            Kurân durur sözümüz\n            Rahmân durur yüzümüz\n            Hakk'ı görür gözümüz\n            Aldanmayız hayâle\n            El-insanu ve'l-Kurân\n            Hadîstir bu tevemân\n            Sözün bilmezse insân\n            Nice ersin kemâle\n            Saçın, kaşın, kirpiğin\n            Yedi hat olmuş niçin\n            Manâda ebced için\n            Câhilân düştü dalâle\n            Böyle yazmış Yaradan\n            Zat evinden anadan\n            Yedi hat var babadan\n            Erişirsün visâle\n            Altısıdır mûteber\n            Şeş cihetten al haber\n            Mafsallardan kıl güzer\n            Derecât-ı hilâle\n            Âdem'e gel Âdem'e\n            Secdegâh ol âleme\n            Er Hâtem'e, Hâtem'e\n            Çevir yüzün cemâle\n            Mihrâbî cümle âyât\n            Müteşâbih, muhkemât\n            İşte destimde berât\n            Hey sâkî sun piyâle\n\n            Âh erenlerim... Neler demek isteriz de...\n            Bu yol bitesi değil... Bitesi siz olun!"
            }
          ]
        }
      },
      "id": 201905250833
    },
    {
      "article": {
        "header": {
          "date_value": "24 May 2019 23:29",
          "title": "ELİFBÂMDAN ARTA KALAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60133954_120080172533259_7607460462408708142_n.jpg"
        },
        "main_article": {
          "quotes": [
            {
              "type": "metin",
              "text": "[ELİFBÂMDAN ARTA KALAN]\n            BENler kalkıp da BİZ kaldığında, evvele yolculuğunu tamamlayıp insana dönüşen\n            varlıkların birliğine, aslına mensûp manâsına ÜMMET diyoruz.\n\n            Bilgi kaynağı dışarıdan değil kendinden olan ÜMMÎ Resûlün izinden giderek, içeriden\n            gürül gürül akan bu sezgiye tutunanlardan ÜMMÎDimiz vardır elbet.\n\n            Kendinden doğup \"tek başına ümmet\" olana, ya yolundan akanlara selâm olsun"
            }
          ]
        }
      },
      "id": 201905242329
    },
    {
      "article": {
        "header": {
          "date_value": "24 May 2019 05:53",
          "title": "GÜNEŞ:BALÇIK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60300525_2349807588624796_1426643627099289490_n.jpg"
        },
        "main_article": {
          "quotes": [
            {
              "type": "metin",
              "text": "[GÜNEŞ:BALÇIK]\n            Güneş balçıkla sıvanır mı?\n            Yâni hakikat örtülebilir mi?\n            Hiç olur mu kardeşim hakikati kim örtebilir?\n            Gelin görün ki erenler bunu işitse: \"Elbette... hem zaten sıvanmış da maşallah...\n            Siz de ne güzel bildiniz\" diyecektir.\n\n            Nasıl? Balçık, koyu kıvamda, özlü ve yapışkan çamur. Bu kelimenin insanın ikiz kardeşi\n            olan kitapta bile yeri var:\n\n            İnsanı iyice pişmiş gibi kuru balçıktan yarattı. [Rahmân:14]\n\n            Şimdilik insanı bir tarafta bırakıp tabiatın kendisine bakalım. Bugün artık biliyoruz ki\n            doğa (zâhir) yoğunlaşmış enerjidir. Güneş balçıkla sıvanmış bile. Bugünkü Fizik\n            bilgimizle biliyoruz bunu ama asırlar öncesinden Hermes bunu söylerken hayretler içinde\n            kalıyoruz. O zaman bu fizik bilimi yoktu, nereden bildi bu adam bunu?\n\n            Ne buyurmuş hazretim:\n            Gökte bir güneş var: Aton ama bilin ki her zerrede bir güneş var: Atom-Atum. Her insanın\n            kalbinde de aynı güneş, nur var: Amon! Bu üç nuru ikmal eden, tevhid eden Hakk'ı\n            bulmuştur, gerçeğe ermiştir!\n\n            Kadim bilgeliğin önemli kaynaklarından biri Hermes (İdris) Trimegistes’tir (üç kez ölmüş\n            bilge). Hermes üç âlemi tevhid eder: semavî (Aton), arzî (Atum; Atom), ruhî (Amon). Sen\n            kalbindeki Amon’a kavuşursan, Ra (nur) bir çağlayan gibi her yeri kaplar (Amon-Ra)\n\n            Hatırlayalım kitaptan yerini: Allah yerlerin ve göklerin nurudur [Nûr:35]\n\n            Zerrenin içindeki hûrşîd-i âlem-tâbı gör\n            Katreye kendüyi teslim eyleyen deryaya bak\n            Zerrenin içindeki âlemi aydınlatan güneşi gör; kendisini bir damlaya teslim eden denize\n            bak\n\n            Etmeziz peş şeye biz pîlden eksük nazar\n            Zerreyi mihr görür katreyi derya biliriz\n            Biz sivrisineğe filden aşağı (küçümseyici) bir nazarla bakmayız; zira biz zerreyi güneş,\n            damlayı deniz gibi görürüz\n\n            İçinde her zerre (atom) bir güneş saklar\n            Derken, zerre (atom) ağzını şöyle bir açar\n            Bu güneş şayet bir çıkarsa o pusudan\n            Gökler ve yer tuz buz olur ışıltısından\n            [Hz. Pîr Mevlânâ]\n\n            Güneşin balçıkla sıvandığını ne zaman bildik? 1945'de atomu patlatınca... Ne zaman\n            zerreyi patlattık, baktık ki güneşmiş yani füzyon. Âlem gördü ki güneşte ne varsa\n            zerrede de o varmış.\n\n            Âlemi, baştan başa bir ayna bil. Her zerrede yüzlerce güneş parlıyor. Kimin gönlünde\n            aşktan yana bir kapı açılırsa, her zerreden bir güneş görür vesselâm"
            }
          ]
        }
      },
      "id": 201905240553
    },
    {
      "article": {
        "header": {
          "date_value": "23 May 2019 23:47",
          "title": "İFTÂR OL.ANA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60715441_2266596243582340_596514986473366468_n.jpg"
        },
        "main_article": {
          "quotes": [
            {
              "type": "metin",
              "text": "[İFTÂR OL.ANA]\n            Yol verir her gün Ramazân talîb-i dîdâr olana\n            Da'vet-i bezmi olur her âşık-ı dildâr olana\n\n            Görünür çeşm-i basîre ne imiş Şehr-i Ramazân\n            Şeref-i vuslat ile her zerresi pür-nâr olana\n\n            Elde gülgûn câm ile ol hükme mahkûm bekleyerek\n            Sofra-i iftârda alır mağrib-i envâr olana\n\n            Feth olur ebvâb-ı semâ, bir gece bin mâha bedel\n            Âşinâ-i gulgule-i hikmet-i edvâr olana\n\n            Hem Hudâ lütfile menşûr verilir kenz-i büşrâdan\n            Yerde değil bir gecede gökleri devvâr olana\n\n            Şûle salar tâb-ı mir'ât-ı zamîre dostu reng reng\n            Nakş-ı dilde mürşid-i ahkâm-ı keremkâr olana\n\n            Onbir ay miftâhı dindi ol gülün gülşen yerine\n            Bak ne bülbüller üşer ol sînesi gülzâr olana\n\n            Mebde-i âyât-ı Furkan, rahmet-i gufrandır bu ay\n            Feth olur ol şûlegâh-i akdesinde yâr bulana\n\n            Eyler izhâr-i letâif da'vet-i iftarla her şâm\n            Mazhar-ı eltâf-i Hâdî, mahrem-i esrâr olana\n\n            Sûret-i eşyâya düşmüş sanki nûr-i âfitâb\n            Safha safha nakş edilir her günü iftâr olana\n\n            Cilvegâh-i evc-i arşdan ol hurûşân-i atâ\n            Bezl olundu südde-i bâbında kim bîdâr olana\n\n            Ekmel-i hilkatde cins cins mâide ihsân olunur\n            Dest-i adl-i zü'l-kerem hem muhsîn-i etvâr olana\n\n            Zât-ı gevher, mihver-i bayrâm olur yevm-i huzûrda\n            Şemsîyâ eyle dehâlet, mücrime Gaffâr olana"
            }
          ]
        }
      },
      "id": 201905232347
    },
    {
      "article": {
        "header": {
          "date_value": "23 May 2019 22:42",
          "title": "SULTÂN EYLEDİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60890985_137680353965769_7030509339721392529_n.jpg"
        },
        "main_article": {
          "quotes": [
            {
              "type": "metin",
              "text": "[SULTÂN EYLEDİ]\n            Bak lisân-ı Ahmed'e, Allah ne fermân eyledi\n            Nefh edip ruhun anâsır üzre insân eyledi\n\n            Kudretin izhâr için ol Hayy u Kayyüm Lâ Yezâl\n            Hikmetinden nice bin ecsâmı bir cân eyledi\n\n            Kün deyip ekvâna bir kez oldu hiç yoktan ayân\n            Her birin bir cevher-i mahrekte ummân eyledi\n\n            Ahsen-i takvîm dedi ol sırrı izhâr eyleyip\n            Emr-i kün'den her hafâyı kalbe pinhân eyledi\n\n            Gönderip cismi sefîle verdi gurbet perdesi\n            Açtı perde sâlihînden gayri isyân eyledi\n\n            Adl edip kıldıysa âsîler yerin dâru's-sakar\n            Cennetinde âşıkı lütf ile iskân eyledi\n\n            Kaldırıp benlik libâsın anda âşık olana\n            Ref' edip rûhun tuzağın mest ü hayrân eyledi\n\n            Hem içirdi âb-ı vaslın cur'asıyla bir şerâb\n            Yol verip bîkeslere gurbette bürhân eyledi\n\n            Setr için hem dîdelerden giydirip bir çul libâs\n            Hırka-i fânî içinde ânı sultân eyledi\n\n            Bûy-i zevke eyleyip gark başka âlem gösterip\n            Duyurup sırr-i kelâmın ref'-i pinhân eyledi\n\n            Girdirip ol kal'a-yi rengîne gösterdi yerin\n            Kıl tefekkür ilm-i Sultan'dan ne ihsân eyledi\n\n            Şemsîyâ bildinse ahvâl-i kemâl-i fıtratı\n            Nefsine atf etme hâli, cümle Rahmân eyledi"
            }
          ]
        }
      },
      "id": 201905232242
    },
    {
      "article": {
        "header": {
          "date_value": "19 May 2019 05:32",
          "title": "RÜYÂ MEKÂNI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60782950_321558575179020_5821553486855991130_n.jpg"
        },
        "main_article": {
          "quotes": [
            {
              "type": "metin",
              "text": "[RÜYÂ MEKÂNI]\n            Bilmem rüyâlarının farkında mısın ey can? Meselâ son rüyan nerede geçiyordu? Ne zaman\n            düş görsen, kesin olan tek şey vardır: asla uykuya daldığın odayı göremezsin. Bu gerçeği\n            hiç gözlemledin mi? Herhangi bir yerde olabilirsin ama asla aynı odada, yattığın aynı\n            yatakta olamazsın rüyânda!\n\n            Zaten orada olduğun için o konuda düş görmeye gerek yoktur. Düş, uzaklara gideceğin\n            anlamına gelir. Şimdi ve burada isen uyanıksın demektir. Duş gördüğünün farkına varırsan\n            düş sona erer. Sen uyanıkken bir düşü hatırlayabilirsin. Ama düş görürken uyanık bilinci\n            ve çevresindeki dünyayı hatırlayamazsın. Şimdi söyler misin bana hangisi daha gerçektir,\n            daha derindir?\n\n            Zihin olmayan bir şeyi arzular, bu yüzden zihin hareket eder. Herhangi bir yere\n            gidebilir. Ama asla burada olmaz. Ne var ki sen buradasın. Durum budur, sen düş\n            görüyorsun. İlâhi varoluşun burada, sen osun. Ama kendini aramaya hep uzaklara\n            gidiyorsun. Ancak zihni bir kenara bırakabilirsen, buraya ve şu ana dâhil olabilirsin.\n\n            İnsanlar uykudadır, ölünce uyanırlar. [Hadîs-i Şerîf]\n\n            Uyanık olmayan zihin durumu dünya; uyanık zihin durumu gerçek hayattır. Uyanık değilken,\n            bir süreliğine göründüğün gibi olursun. Uyanıkken olduğun gibisindir!"
            }
          ]
        }
      },
      "id": 201905190532
    },
    {
      "article": {
        "header": {
          "date_value": "18 May 2019 17:08",
          "title": "DALGAYA GELME",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59633466_624493998067187_9185373035057234609_n.jpg"
        },
        "main_article": {
          "quotes": [
            {
              "type": "metin",
              "text": "[DALGAYA GELME]\n            Denizde dalga, dünyada dert bitmez. Dışardaki çalkantıya aldanmayıp içine bak! Saklı\n            inci, kendi derinliklerinde. Bu gerçeğe ulaşmak için basit bir uygulama: Dışa doğru\n            ilerlemeden önce içe doğru hareket etmeli!\n\n            Kaos, bulanıklık dâimâ yüzeydedir. Derinlerde dalga yoktur. Çünkü zuhûrât sadece\n            yüzeydedir içe dönersen kontrolün sâhibi olan el-bâtın yüzü ile tanışırsın. Her an bir\n            tecellîde olan yüzeyden içe dönersen merkeze inersin. Tek yapman gereken merkezde\n            yoğunlaşmak, merkeze doğru ilerlemek, orada kök salmak, oraya yerleşmektir. Oradan\n            bakınca bütün bakış açın, hâliyle de seyredilenler değişecektir.\n\n            Dışın içe hayâlâtı, için dışa zuhûrâtı\n            Birinden ol birine tuhfeler her bâr olur peydâ\n\n            Aşk yolunda hayâl, dış âlemin bir yansımasından ibârettir. Dışın içe hayâlâtı, için dışa\n            zuhuratı vardır. Her an birinden diğerine hediyeler gelir. Dış âlemin iç âleme tecellisi\n            hayâl ve gaflettir. İç âlemin dış âleme tecellisi ise zuhûrâttır. Yani insandan zâhir\n            olan fiiller ve hallerdir. Zuhûrât ya Celal tecellisidir ya da Cemâl. “Ben kulumun zannı\n            üzereyim” hadis-i kutsisi cihetinden kişinin Hakk'a dâir zannı nasıl ise, ondan\n            zâhir olan tecelliler de o renge boyanacaktır.\n\n            Hâsılı dalga her zaman zâhirde, dışta, yüzeydedir. Gün içinde bir tecellî ile\n            karşılaştığında, bir dalgaya marûz kaldığında ilk tepkin çok önemli; yılların\n            birikmişliğiyle, acele verilen ilk acele cevap-hareket çoğu zaman nefsânî olacaktır.\n            Harekete geçmeden önce, kendine 90 saniye kuralını uygula.\n\n            Nöroanatomist Dr. Jill Bolte Taylor’ın 90 saniye kuralından bahsedelim: Yaşadığımız her\n            duygunun bedenimizde kalma süresi 90 saniye yâni korku, öfke, üzüntü gibi her duygunun\n            ömrü bilimsel olarak sadece ve sadece 90 saniyecik.\n\n            90 saniyeden sonrası artık bizim kendi seçimimiz! Ya mutlu olacağız ya da mutsuz. O\n            yüzden, olumsuz bir duygu hâlinde yâni deniz dalgalıyken kendinize söylediklerinize\n            dikkat edin. Kafanızda olumsuz senaryolar yazmayın ve olumlu dil kalıpları kullanmaya\n            özen gösterin, derine daha derine inin; \"bu da geçer ya hu\" hakîkatinden tâze\n            bir nefes alıp \"bu da sensin yâ hu\" ile dalgaya gelmeden \"aleyküm\n            selâm\" diyerek, hoşça karşılayın aynanın önünden gelip geçen dalgayı..."
            }
          ]
        }
      },
      "id": 201905181708
    },
    {
      "article": {
        "header": {
          "date_value": "18 May 2019 04:29",
          "title": "ÖZ.ÇEKİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59569070_325158838381963_8030279367709370761_n.jpg"
        },
        "main_article": {
          "quotes": [
            {
              "type": "metin",
              "text": "[ÖZ.ÇEKİM]\n            Tek hakîkat var evet, bellediğim dünyâdan\n            Elli-altmış sene gezdimse de şaşkın şaşkın\n            Hepimiz kendimizin, bağrı yanık âşıkıyız\n            Sâde, ilânı çekilmez bu acâib aşkın!\n\n            Kimsenin kendinden başkasını görmek istediği yok, belki de bu yüzden olsa gerek, yeni\n            nesil akıllı telefonların pek çoğunun ön kamerası arka kamerasından daha yüksek\n            donanımlı olarak tasarlanmış.\n\n            Haber mühim: Britanya Adası'ndaki Galler'in Powys bölgesindeki Brecon Beacons\n            Sıradağları’nda geçen hafta yürüyüş yapan dört kişinin üzerine yıldırım düştü. Telegraph\n            gazetesine konuşan yetkililer, İngiliz yürüyüşçünün taşıdığı metal selfie sopasının\n            elektrik akımını üzerine çektiğini ve adamın ölümüne neden olduğunu söyledi.\n\n            Kim bilir belki gün gelir, \"sigara içmek öldürür\" yazdıkları gibi dumanlı\n            kutulara, özçekim çubuklarının üzerine de \"Hep kendini görmek, göstermek\n            öldürür!\" yazarlar.\n\n            Hodbîn (kendini gören, bencil) olan Hudâbîn (Hakkı gören, Allah'ı tanıyan)\n            olamaz... Zâten insan kendini görmediği her yerde Hakk'ı görebilecek donanımda\n            yaratılmıştır."
            }
          ]
        }
      },
      "id": 201905180429
    },
    {
      "article": {
        "header": {
          "date_value": "18 May 2019 03:25",
          "title": "KOZMİK UNSUR EZÂNI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59622129_336965343658602_3733565803286980623_n.jpg"
        },
        "main_article": {
          "quotes": [
            {
              "type": "metin",
              "text": "[KOZMİK UNSUR EZÂNI]\n            Bir sıcak âh'ım yüceldim göklere\n            Aslım ateş; is, dumansam bir kere\n\n            Bir yel olup gösterdim tozu gözlere\n            Aslım hava, nefes olsam bir kere\n\n            Bir kuru kavgayım, düştüm sözlere\n            Aslım toprak, çamur olsam bir kere\n\n            Bir soğuk damlayım indim yerlere\n            Aslım su, hem donmuş olsam bir kere\n\n            Dört unsur, çar anâsır, dört element (earth, air, water, fire) bu vücûd binâsının yapı\n            taşları ile tanış olalım, işi kolay kılalım\n\n            Çar unsur ile Mevlâ kendin izhâr eyledi\n            Zat u esmâ vü sıfatıyla devvâr eyledi\n\n            Gerisi ortaya karışık düşünceler... kendini bulan alsın artık erenlerim, bir namaz\n            mikdârı saltanatı\n\n            Hava: ruh, hayy\n            Su: muhyi, azîz\n            Toprak, yer: mumit\n            Ateş: nefs, kâbıd\n\n            Kıyam, insan (el-câmi) mertebesi, ateş-kibirden kurtarır. Rükû, hayvan (el-müzill)\n            mertebesi, hava-şehvetten kurtarır. Secde, nebat (el-rezzâk) mertebesi, su tembellikten\n            nebati huylardan kurtarır. Bize mescîd kılınan yeryüzünde ikâme olunan namazın secdesi\n            toprağadır, uyanasın!\n\n            Nur inen yerden okunan bir ezân ile uyanınca el-câmî'de ikâme edilen namaz\n            kurtarır; öyleyse secde et ve yaklaş kendine"
            }
          ]
        }
      },
      "id": 201905180325
    },
    {
      "article": {
        "header": {
          "date_value": "16 May 2019 22:29",
          "title": "AMAN DİKKAT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59022938_416116345609348_7922613770887636894_n.jpg"
        },
        "main_article": {
          "quotes": [
            {
              "type": "metin",
              "text": "[AMAN DİKKAT]\n            Sohbet kelimesi sâhib kelimesi ile derinden bağlı... Şimdi meseleyi öncelikle içeriden\n            okuyalım; erenlerin erkânında sohbet ne demekmiş bilelim: Allah’a gönül veren, dilde\n            dilberin bir olduğu canların, bir araya gelip her an O’nunla birlikte olduklarını\n            (birbirlerine hatırlattıkları) bilmenin edebi ve huzûru içinde, bilen birinin\n            yönlendirmesiyle yaptıkları ârifâne söyleşme ve halleşmeye \"sohbet\" derler.\n\n            Erenlerin sohbeti artırır mârifeti\n            Câhilleri sohbetten her dem süresim gelir\n\n            Ve şimdi ayağımızı yere değdirelim, \"Çocuk, baba'nın sırrıdır\"\n            fehvâsınca, câhil bırakılan neslimize olan biteni bir.de burdan okuyalım:\n\n            Akıllı telefonlar ve tabletler çocukların sadece istedikleri şeyi izlemesini sağlamıyor,\n            \"yalnız\" izlemesini de sağlıyor. Artık çocukların yanında onların izledikleri\n            şey hakkında değerlendirme, eleştiri, uyarı yapacak biri yok.\n\n            Oysa kötülüğü emredip duran nefsin, başkalarının bilmesini istemediği, tenhâda onunla\n            meşgul eylediği şey çoğu zaman \"günah\"tır.\n\n            Yeni medya, günâhı sansürsüz sunarken, anne-babayı sansürlüyor; çocukları\n            \"yalnız\" yakalıyor. Evet \"sâhib\" kelimesinin \"sohbet\"\n            kelimesiyle derinden bağlıdır.\n\n            Nefs-i sâfiye'den henüz ayrı düşmüş çocukla kimler sohbet ediyorsa sâhibleri de\n            onlar olacaktır.\n\n            Birileri tarafından programlanmış \"yapay zekâ\" çocukları anne ve babalarından\n            daha iyi tanıyor. Yalnız âile sevgisine muhtaç olanlar daha kolay hedef oluyor.\n\n            Ne yazık ki zihinleri kontrol altına alınan yeni nesil, bu açlığını giderdiği kaynakla\n            kurduğu sâhiplenici irtibat sonrasında, bütün komutları sorgusuz suâlsiz uygular hale\n            geliyor.\n\n            Bana arkadaşını (kiminle sohbette olduğunu) söyle, sana (sâhibinin) kim olduğunu\n            söyleyeyim atalar mîrası kime ne söyler?\n\n            Neler oluyorsa, olan bize oluyor erenlerim..."
            }
          ]
        }
      },
      "id": 201905162229
    },
    {
      "article": {
        "header": {
          "date_value": "16 May 2019 17:23",
          "title": "DERYÂ-YI VAHDET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60619331_433185787465831_9199082363918523066_n.jpg"
        },
        "main_article": {
          "quotes": [
            {
              "type": "metin",
              "text": "[DERYÂ-YI VAHDET]\n            Şûle bize aydan değil aşk eri bu soydan değil\n            Rızkımız bu evden değil deryâ-yı vahdetten gelir\n\n            Deyuben Yunuslayın bir dem çekip deryâda deryâlık hallerinde eylenirken... evvel giden\n            erenlerden Hasan-ı Basrî Sultân'dan bir nidâ erişti can kulağıma ‏الإمام الحسن\n            البصري:\n            يابن آدم إنما أنت أيام فإذا ذهب يومك فقد ذهب بعضك\n\n            Ey insanoğlu! Sen günler gibisin, günler gittikçe senin bir parçan da gider.\n\n            Bazı yanları eksiliyor insanın zamana sürtündükçe ama ölümle tamamlanacağını düşününce o\n            kadar da acıtmıyor böyle bir son.\n\n            Oysa insanlığı bulanlar bilir: sayılmayız parmak ile, tükenmeyiz ölmek ile!\n\n            Uyanan anlar ki parçalanmaz akışın ta kendisiyiz, orada burada kalmış, çukurunda\n            kurumaya yüz tutmuş damlaları, ummâna erdirmek için şimdi buradayız; âh bir farketsek\n            parçalanmaz, bölünmez bir ikincisi olmayan bu birliği!\n\n            Yetmeyenler birliğe bu kesret içre oldu gark\n            Kimini bülbül edip zâr, kimini hâr eyledi\n\n            Bahr-ı vahdette halkın hükmü emvâc (dalgalar) gibidir. Emvâc, kesretiyle (çokluk)\n            birlikte denizle müttehiddir. (birleşik) Deniz hareket ederse hepsi dalga olur; sâkin\n            olursa ne emvâc olur ne de emvâcın adedi!\n\n            Neylersin her ân başka bir iş ve yeni oluş üzere [Rahmân:29] olduğundan, giymiş sûret\n            gezer, türlü işler düzer de denizin dalgası bitmez görünür, bir yanıp bir sönen hep\n            varmış sanılır. Heyhât bu aldanış gide gide sermâyeyi eritir, filmin sonunda simsiyah\n            bir kar.anlık k.alır!\n\n            Ne diyordu o türküde sâhibinin sesi:\n            🎵\n            Gide gide bir söğüde dayandım\n            O söğüdün allarına boyandım\n            Ben o yâre dağlar kadar güvendim\n            Güvendi(ği)m dağlar elime geldi"
            }
          ]
        }
      },
      "id": 201905161723
    },
    {
      "article": {
        "header": {
          "date_value": "15 May 2019 23:28",
          "title": "İÇİM İÇİME SIĞMIYOR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59410812_332538780743275_3604028382032920108_n.jpg"
        },
        "main_article": {
          "quotes": [
            {
              "type": "metin",
              "text": "[İÇİM İÇİME SIĞMIYOR]\n            Her ne ki var âlemde, örneği var âdemde, bir dem gelip de zamana sığmayan aşkın\n            nefesiyle, Hakka şâhit olduğun şu demde, ân-ı dâimde, hiç eksiksiz hepsi sen.de!\n\n            Kâinâtın aynasıyım\n            Mâdemki ben bir insanım\n            Hakkın varlık deryâsıyım\n            Mâdemki ben bir insanım\n\n            İnsan Hakta, Hak insanda\n            Arıyorsan bak insanda\n            Hiç eksiklik yok insanda\n            Mâdemki ben bir insanım\n\n            Kendi kadrini (âlem-i kebîr) bilmemek, cehâlet olarak (cism-i sagîr) kişiye yeter. [Hz.\n            Ali kerremallâhu vechehu]\n\n            Büyük insan odur ki bilir (maddî) küçüklüğünü, küçük insan odur ki bilmez (mânevî)\n            büyüklüğünü!\n\n            İnsanın kalbine sığabilene \"kâinât\", kâinâta sığamayana ise \"insan\"\n            denir erenlerim\n\n            Peki beklenen bu insanı nasıl tanırım?\n\n            Mahlûkata hürmetle hüsn-ü muaşeret eder; cümle mevcûdât şerrinden emîndir. Kâinatın\n            kalbiyle hemâheng olduğundan incit(e)mez.ken.dini."
            }
          ]
        }
      },
      "id": 201905152328
    },
    {
      "article": {
        "header": {
          "date_value": "14 May 2019 22:38",
          "title": "HELE BİR DURALIM GÜL İÇİN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59538900_105083433982718_3343670030843394117_n.jpg"
        },
        "main_article": {
          "quotes": [
            {
              "type": "metin",
              "text": "[HELE BİR DURALIM GÜL İÇİN]\n            Gündemin akışını durdurmadan hakîkatin sesini duyamazsın. Hiçbir tür acelenin kaynağı\n            rahmânî değildir öyleyse işe yavaşlayarak, hız ve hazdan uzak durarak başlamalı. Hızın\n            kaldırdığı toz bulutu dağıldığında herşey daha berrak görünecek. İçindeki parçalardan\n            kimin neyi sevdiğini göreceksin aynada:\n\n            Akıl bilgiye aşıktır,\n            vicdan doğruya,\n            ruh güzelliğe ve aslına,\n            nefis ise kendine haz veren her.şeye!\n\n            Bu bağçede bunların toplamı insan işte, hangisi sonunda bâki kalacaksa artık onu sula ey\n            mârifetli bahçevân!\n\n            Sevgilisi ile gezdiği bahçede bir bahçevân arkasından yürür ve tırmıkla ayak izlerini\n            silermiş, neymiş niyeymiş..."
            }
          ]
        }
      },
      "id": 201905142238
    },
    {
      "article": {
        "header": {
          "date_value": "14 May 2019 16:44",
          "title": "G.AYB.OL.AN.GÖLGE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60122912_609618259538465_3345968609513049644_n.jpg"
        },
        "main_article": {
          "quotes": [
            {
              "type": "metin",
              "text": "[G.AYB.OL.AN.GÖLGE]\n            Bir ilâhî vardı vaktiyle dilime dolanan:\n\n            Gölgem kayboldu, gönlüm dolunca\n            Güzeli görmek, boylu boyunca\n\n            Kısmıyla dolup dolup boşaldığım yıllardan sonra \"alınacak bir gölge emânet\"\n            bildirildi başka bir Sultân dilinden:\n\n            Küntü kenz'in mebdeinden aşk u sevdâ \"Hû\" çeker\n            Lâ'yı iskât eyleyenler dâim illâ \"Hû\" çeker\n\n            Can kulağın tut, basîret gözlerin aç müddeî\n            Her bir eşyânın yüzünden her bir esmâ \"Hû\" çeker\n\n            Sâlihem bir benliğim var, âriyettir ol dahi\n            Anı da şeyhim alırsa, ağ u kara \"Hû\" çeker\n\n            Ve nihâyet gölgeler böyle böyle gözden kaybolduğunda, gölge sahibi görünür olurmuş\n            meğer.\n\n            Şimdi ey gerçek olan sen.\n            Ey çözümü güç bilmece... Tılsım.\n            Sen O'sun ki:\n            Ne zatsın; ne isim\n            Ne gölgesin; ne resim\n            Ne ruhsun; ne cisim\n            Ne vasıfsın; ne sıfatsın ve ne de künye\n            Varlık senin... Yokluk senin... Sonradan olma senin için, öncelik de senin.\n\n            Zâtına göre yoksun ama nefsinde mevcutsun.\n            Nimetinle bilinirsin, bir cins, çeşit olmadan yana yoksun.\n            Sanki sen emâneten yaratıldın.\n            Sanki sen ancak eserleri göstermekten ibaretsin.\n            Apaçık dilinle, zâtına deliller getirirsin.\n            Seni yaşar (hayy) buldum.. bilgin (âlim) gördüm... irâde sâhibi (mürîd) ve güçlü (kadîr)\n            tanıdım... Konuşan (mütekellîm), gören (basîr), duyan (semî) kabul ettim.\n\n            Cemâl sıfatı varlığında dürülü; celâl sıfatınla zâhir oldun. Kemalâtının cümlesini\n            kendinde topladın.\n\n            Senden başka diye cümleye başlanmaz ama bu cümleden gayrı bir mevcûd tasavvûr ettiğim\n            şey \"hiç\" oluyor heyhât bunun isbâtı imkânsız, buna delil arayan da akılsız!\n\n            Güzelliğine gelince her yönüyle tamdır.\n            Sonra.. bak.. bu kelâmın muhâtabı sensin.\n            Ama sen.de olursun; ben.de olurum; gölge olurum, gölgem kaybolur... mülkün sâhibine\n            (mâlik) çekilirim yavaş yavaş\n\n            Ey burada yok olan!\n            Ne var ki seni işte şimdi burada bulduk..."
            }
          ]
        }
      },
      "id": 201905141644
    },
    {
      "article": {
        "header": {
          "date_value": "13 May 2019 18:01",
          "title": "UMUTREHBERİ KİTABI'NDAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59914742_300876620815101_4424491453783655100_n.jpg"
        },
        "main_article": {
          "quotes": [
            {
              "type": "metin",
              "text": "[UMUTREHBERİ KİTABI'NDAN]\n            Neyin ne olduğuna yâni eşyânın hakikatinin idrâkına duyulan lüzûm, şeylerin yaratılış\n            sebebi, âlemlere rahmet olan Efendimiz (SAV) dilinden: \"Allah’ım bana eşyânın\n            hakikatini göster\" niyâzıyla, gerçeğe susamış, bütün insanlara tâlim edilmiştir.\n\n            En yakın bir şey olarak nefs'in ne olduğu bilinmeyince, keşfedilmeyi bekleyen\n            kitâb-ı Hak olan eşyâ sandığımız (şeyler) ve o şeylerin yaratıcısı, mülkün sâhibi\n            (Hâliku'l halâik, Mâliku'l mülk) olan Allah bilinemez.\n\n            O sonsuz, sınırsız manânın, sınırlı, sorumlu çerçeve içindeki hâli tanınmadan yâni bir\n            şey cüz'i vechile bilinmeden bütünü kavramak ne mümkün.\n\n            Bilmeyen nefsin cihânda kendini insan sanır\n            Marîfetten bî-haberdir küfrünü îmân sanır\n\n            Bilinmek istediği için hayat veren, âlemlerin her zerresinde, zâtıyla kâim ve bâtın,\n            vücûduyla mevcûd, sıfatıyla muhît ve mütecellî, esmâsıyla malûm, kudretiyle fâil,\n            fiiliyle zâhir, eserleriyle meşhûd, bâtını ile sır olarak ulûhiyetini sergileyip\n            durandır.\n\n            Her mevcûtta “kayıtlı” ve “sınırlı” olarak temsil ve tafsîl olunan O manâya, en yakından\n            yani kendimizden başlayarak şâhîd olmak lâzımdır zîrâ kendini, sınırını bilmeyenin\n            şehâdeti gördüğüne değil duyduğunadır belki bir efsâneden ibârettir!\n\n            Kadrini bilene, haddini aşmayana Allah rahmet eylesin. [Şâh-ı Velâyet Hazreti Alî kv]\n\n            Kayıtlı ve sınırlı olması ve ZÂTının küllî (tamâmı) olmamasından sebep hem kadrini hem\n            de haddini bilerek rahmete nâil olan insana ne mutlu!\n\n            İşte insan, bu sınırlar içinde bilinir. Bu sebepten olsa gerek, “kendini bil” yerine\n            çoğu kere “haddini bil” denilir.\n\n            Bâtından zâhire, latîften kesîfe; buhar, bulut, su ve nihâyet buz seyrinden haberdâr,\n            sızıntı yapmadan, kendi sınırlarında kemâlini yaşamış olanlara dikkat edin. Kendilerini\n            ve insanı çok iyi tanırlar îcâbı hâlinde tanıtırlar da.\n\n            Denizin içindeki buzun, aşk ateşiyle ısındıkça eriyip denizdeki yerini alması gibi\n            nefsini bilince damlası HÛ deryâsına karışanlar, sıfatlarından da kurtulup âkıbet NÛR\n            olurlar elbet\n\n            Allah’ım beni nur eyle niyâzı ile Habîbullah olan Resûlullâh (SAV) Efendimiz, bize de bu\n            yolu açmıştır elhamdulillah\n\n            Karanlık olan şek gecesini nûr-i yakînin parlatması dâim oldukça Cenâb-ı Hak, O'na\n            salât eylesin"
            }
          ]
        }
      },
      "id": 201905131801
    },
    {
      "article": {
        "header": {
          "date_value": "12 May 2019 23:58",
          "title": "ÖZ.CAN'DAN İNCİLER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57407386_180601356193811_1492354901885351639_n.jpg"
        },
        "main_article": {
          "quotes": [
            {
              "type": "metin",
              "text": "[ÖZ.CAN'DAN İNCİLER]\n            Sâkin olmadığımızda iyi düşünemiyoruz yâni iyilikle düşünemiyoruz. İnsan, dışsal olanın\n            (zâhir) etkilerinden korunabildiğinde sâkindir, sükûnet içindedir.\n\n            Tabiatı böyledir. Denizleri dalgalandıran rüzgardır, kendisi dışındaki hava ve tabiat\n            etkileridir. İnsan da öyledir, dışından gelen etkilerle hareketlenir, tabii halinden\n            uzaklaşır, farklı halet-i ruhiyelere girer.\n            Hatırımızda tutmamız gereken bir şey bu; özellikle de insanın kendi halinde pek fazla\n            kalamadığı şu zamanda. Dışsalın (zâhir) içseli (bâtın) örttüğü, sürüp neredeyse hayatın\n            dışına attığı yeni günlerimizde. İnsan tabii halinin dışında yaşamaya, kendi tabiatının\n            yabancısı olarak yaşamaya alıştırıldı yeni zamanlarda. Hep dalgalı bir deniz gibi...\n            Oysa denizin tabiatı da esasen sükûnet içinde olmaktır. Rüzgar eser, fırtına kopar,\n            deniz dalgalanır ve sonra yine durulur, aslına döner. Rüzgarın, fırtınanın tabiatında\n            süreklilik yoktur, bir vakit, saat içinde olur, sonra geçer. Aksi halde hayatın bütün\n            dengeleri bozulur, dünya yaşanamaz bir yer olurdu. İnsanın da tabiatı olmayanda, arızi\n            olanda, gelip geçmesi gerekende takılıp kalmaması gerekir ki, nihayetinde kendine,\n            tabiatına, normaline, hayatının kaidesine dönmesi mümkün olsun, olabilsin.\n\n            Yeni dünyanı düzeni, tabii olanın örtülmesi, ötelenmesi ve dalgalı hallerin\n            süreklileştirilmesi esasına dayanıyor. Sürekli dalgalı artık bizim denizlerimiz. Rüzgar,\n            fırtına, kasırga sürekli hale geldi. Dinginleşemiyoruz bir türlü, geri dönemiyoruz hiç\n            kendimize, sükunetli zamanlarımıza. Bu kıran kırana döngüyü durduramadığımız için,\n            kapatamıyoruz kendimizle aramızda açılan mesafeleri. Geri yürüyemiyoruz kendimize,\n            aslımıza, tabiatımıza doğru.\n\n            Gerçeği gerçekten isteyenler için, basit bir geri dönüş târifi: tertemiz bir niyetle,\n            her şeyin başlangıcı olabilecek derin bir nefes alarak başlayalm işe; insan gibi,\n            insanca... Elbette, sâhibinden gelen bu nefesin arkası kesilmeyecektir!\n\n            Denizde dalga, dünyada dert bitmez. Dışardaki çalkantıya aldanmayıp içine bak! dedi\n            meczûb, \"Saklı inci, kendi derinliklerinde...\""
            }
          ]
        }
      },
      "id": 201905122358
    },
    {
      "article": {
        "header": {
          "date_value": "12 May 2019 10:16",
          "title": "SEV.ERİM H.ER GÜZELİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60245267_170763810614659_3578027781986216190_n.jpg"
        },
        "main_article": {
          "quotes": [
            {
              "type": "metin",
              "text": "[SEV.ERİM H.ER GÜZELİ]\n            Mekteb-i irfâna gidip âyet-i Kur’ân okuruz\n            İlm-i ledün vâkıfıyız nüsha-i insân okuruz\n\n            Söylemeyiz nâ-halefe böylece erdik şerefe\n            Vâkıf olup “Men aref”e nükte-i pinhân okuruz\n\n            Gelse güzel bezmimize yâd gelmese yanımıza\n            Münkir ermez sırrımıza böylece irfân okuruz\n\n            Her güzelin dengine biz boyanırız rengine biz\n            Düşmanının cengine biz tîg ile çevgân okuruz\n\n            Birbirini sevmeyenin kendi özün bilmeyenin\n            Âdem'e baş eğmeyenin ismini şeytân okuruz\n\n            Aşk ile sevdâ ile biz derd-i dilârâ ile biz\n            Tabla-i şeydâ ile biz böylece dîvân okuruz\n\n            Vehbîyâ mestiz ezelî, biz severiz her güzeli\n            Anda görüp Lem Yezel’i ismini cânân okuruz\n            🎵\n            Cânân okuyor aşkın ilâhî sesidir bu, yalnız O kalır dilde, gönül bestesidir bu..."
            }
          ]
        }
      },
      "id": 201905121016
    },
    {
      "article": {
        "header": {
          "date_value": "11 May 2019 17:26",
          "title": "UZ.ATMA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58961875_331563410762554_1656196991353288999_n.jpg"
        },
        "main_article": {
          "quotes": [
            {
              "type": "metin",
              "text": "[UZ.ATMA]\n\n            چونک در یاران رسی خامش نشین *\n            * اندر آن حلقه مکن خود را نگین\n            Mâdem erenler meclisinde bir yer verdiler sana, usulca otur kapı eşiğinde... İleri gidip\n            de o halkaya kendini yüzük taşı yapmaya kalkışma!\n\n            Kapıdan çıkınca köşe gözetme\n            İçin karartıp da dışın düzetme\n            Ey derviş sen ötesini uzatma\n            Mümin isen bir ikrârda dur a!\n\n            Ey hakîkat tâlibi! Vaktâki ma'rifet-i ilâhîye deryâsı olan mürşid-i kâmile\n            erişesin, O'nun huzurunda sükût ederek otur! Ma'lûmatını satmaya kalkma ve\n            o insan-ı kâmilin huzuruna toplanıp halka olmuş olan diğer talib canların arasında,\n            kendini bu halkanın yüzük taşı gibi parlak göstermeye çalışma!\n            Ne kadar âlim olursan ol, orada kendini hiçbir şey bilmez olan bir kimse gibi\n            göster! [Mesnevî-i Ma'nevî:6-1592]\n\n            Sırrım alev aldı, yanmaya geldim\n            Vuruldum kapında, düşmeye geldim\n            Yıkıldım eşiğine, susmaya geldim\n            Hazırım, canımdan geçmeye geldim"
            }
          ]
        }
      },
      "id": 201905111726
    },
    {
      "article": {
        "header": {
          "date_value": "11 May 2019 07:11",
          "title": "CÂNIMA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58410185_390763885103023_4270007662144074375_n.jpg"
        },
        "main_article": {
          "quotes": [
            {
              "type": "metin",
              "text": "[CÂNIMA]\n            Dilde envâr-ı Hudâ'dır salavât\n            Hazret-i Hakk'tan atâdır salavât\n\n            Gösterir sana cemâl-i Hakk'ı\n            Sebeb-i seyre likâdır salavât\n\n            Zulmet-i kalb açılır anın ile\n            Gönüle nûr ü ziyâdır salavât\n\n            Görmeye iki cihânda elemi\n            Siper-i derd ü belâdır salavât\n\n            El-mer'u meâ men ehâbbe sana\n            Murâdî zevk u safâdır salavât\n\n            Hulk-u 'azîm\" sıfatına hâiz olan Yüce Sultân’ın tabiatındaki azamete âgâh\n            olan, hayret makamındaki erlerin manzaranın heybetinden kalbi titremeye başlar, içi\n            içine sığmaz olur, çâresiz dilinden bir salavât dökülür:\n\n            Kul: Allahümme salli yâ 'azîm 'ala resûluke'l -'azîm ve 'ala\n            alihi'l-'azîm bi addi azametike yâ 'azîm\n\n            Ey el-'azîm olan Allâhım, azîm olan resûlüne ve O'nun azîm âilesine azametin\n            mikdârınca salât ve selâm eyle yâ 'azîm\n            💗\n            Ümîdim vardır nûr cemâlin görmeye Hakkın\n            Ki cismimde eser vardır turâb-ı Resûlullah'ın"
            }
          ]
        }
      },
      "id": 201905110711
    },
    {
      "article": {
        "header": {
          "date_value": "10 May 2019 22:32",
          "title": "BAL.SIZ.AR.I",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/60138565_633107740495846_4315764372260970424_n.jpg"
        },
        "main_article": {
          "quotes": [
            {
              "type": "metin",
              "text": "[BAL.SIZ.AR.I]\n            İlâhî, zât-ı pâkin hürmeti-çün\n            Cemî'-i taklîdim tahkîke döndür\n            Muhammed Mustafâ'nın izzeti-çün\n            Cemî'-i taklîdim tahkîke döndür\n\n            Ebû Bekr ü Ömer Osmân hakkı-çün\n            Onlara verdiğin imkân hakkı-çün\n            Cemî'-i âyet-i Kur'ân hakkı-çün\n            Cemî'-i taklîdim tahkîke döndür\n\n            Aliyye'l Murtazâ'nın hürmeti-çün\n            Hasen Hulk-i Rızâ'nın hürmeti-çün\n            Hüseyn-i Kerbelâ'nın hürmeti-çün\n            Cemî'-i taklîdim tahkîke döndür\n\n            KOVAN ARISININ OLMASA BALI\n            KURU VIZIRTI İLE N'OLA HÂLİ\n            GİDER BENDEN İLÂHÎ KÎL Ü KÂLİ\n            Cemî'-i taklîdim tahkîke döndür\n\n            BEĞENSELER DEYÛ BU HALK SÖZÜMÜ\n            GECELER OKURUM, YUMMAM GÖZÜMÜ\n            İLÂHİ SEN KABÛL ET BU SÖZÜMÜ\n            Cemî'-i taklîdim tahkîke döndür\n\n            Bu tahsîl eylediğim ma'rifetler\n            Tarîk-i Hakk'da oldu bana sedler\n            Dil olmaz Ka'be, anda olsa bûtler\n            Cemî'-i taklîdim tahkîke döndür\n\n            Bu dil pâzârı, yol pâzârıdır hep\n            Derûn-i hâle tebdîl eyle yâ Rabb\n            Ne ilmim varsa kalbimden et selb\n            Cemî'-i taklîdim tahkîke döndür\n\n            Nîzâmî-oğlunun budur murâdı\n            Mukallîdlerin anılmaya adı\n            İnâyet eyle ey lutf ıssı Hâdî\n            Cemî'-i taklîdim tahkîke döndür\n\n            Mü’min, bal arısına benzer. Temiz olanı yer (helâl yer), temiz olan şeyler ortaya\n            koyar (Hakk’ın rızâsına uygun işler yapar), temiz yerlere konar (sâlih ve sâdık\n            kişilerle dost olur) ve konduğu yeri ne kırar ne de bozar (bilâkis ihyâ ve âbâd eder).\n            [Ahmed bin Hanbel, II, 199]\n\n            Asırlar öncesinden, rûhun âfeti olan iltifâta, beğenilme marazına dâir şamar gibi bir\n            tespit!\n\n            Tevhide yaraşır bir nefesten \"âmîn\" okunur diye içimiz dışarı çıkarıp kapıda\n            dileriz, dileniriz cânım efendim, ben sana bendim..."
            }
          ]
        }
      },
      "id": 201905102232
    },
    {
      "article": {
        "header": {
          "date_value": "10 May 2019 00:25",
          "title": "Der-Na‘t-ı Resûlullah Aleyhisselâm",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58409961_358119858381381_134491837339948790_n.jpg"
        },
        "main_article": {
          "quotes": [
            {
              "type": "metin",
              "text": "[Der-Na‘t-ı Resûlullah Aleyhisselâm]\n            Safâ-yı ehl-i dil, nûr-ı cemâlin yâ Resûlallah\n            Şifâ-yı derd-i dil, fikr-i visâlin yâ Resûlallah\n\n            Bi-hamdillah dem-â-dem, hâne-i kalb-i siyeh-tâbı\n            Münevver eyledi vuslat hayâlin yâ Resûlallah\n\n            Aceb mi intikâl etsen bekâ-billâha da‘vetle\n            Fenâya sığmadı arş-ı kemâlin yâ Resûlallah\n\n            Kalırdı tâ ebed mübhem kelâm-ı Hazret-i Mevlâ\n            Ser-â-ser etmese rûşen makâlin yâ Resûlallah\n\n            Enîs’in matlabı dâim Celâleddin-i Rûmî’den\n            Nigâh-ı lutfile bir dem suâlin yâ Resûlallah\n\n            Edirne Mevlevihânesi Meşâyih-i Kirâmından Enîs Receb Dede (v. 1735)\n\n            Hâk-i pây-i Muradî'de gâib, abd-i âbık, bir garîb ümmîd'e himmet ide\n\n            Bi'l vesîle 'îdü'l mü'minîn olan yevm-i Cum'ada Ramazân-ı\n            mağfiret-nişân Sultân'ın eyyâm-ı rahmetinden reşş-i nûr-i cezbe-i Rahmân dileriz,\n            dileniriz cânım efendim..."
            }
          ]
        }
      },
      "id": 201905100025
    },
    {
      "article": {
        "header": {
          "date_value": "9 May 2019 16:55",
          "title": "BİL.BUL.OL.SEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58409038_702701243517201_6553315313907247246_n.jpg"
        },
        "main_article": {
          "quotes": [
            {
              "type": "metin",
              "text": "[BİL.BUL.OL.SEN]\n            Bilen ile bildiği, onlar bir midir, iki mi?\n\n            Her ikiside birdirler. Bilen, henüz tezâhür etmemiş (el-bâtın) olan, bilinen ise tezahür\n            etmiş (ez-zâhir) olandır.\n\n            HÛ'dur, Evvel, Âhir, Zâhir, Bâtın (“HÛ”dan gayrı olarak hiçbir şey yoktur)! O\n            Bi-küllî şey’in (Esmâ’sıyla her şey’i yaratmış olan olarak) Alîm’dir (Bilen’dir şeylerin\n            tamamını!)[Hadîd:3]\n\n            Bilinen sürekli bir devinim halindedir, değişir durur.\n\n            O, her an başka bir iş-oluş-sûretten görünür [Rahmân:29]\n\n            Allah, daima: “Yeni bir elbiseyle halk olunuştan kuşkudadırlar” [Kaf:15] hükmünce\n            yenisini meydana getirmekte ve gelene yeni elbise giydirmektedir. Allah'ın ilm-i\n            ezelisinin önü ve sonu yoktur.\n\n            Kendine ait bir şekli, hususi bir yerleşim yeri yoktur.\n            Yağ yağ yağmur\n            Teknede hamur\n\n            Bilen ise evveli âhiri ile bütün bilginin kaynağıdır. Birinin diğerine ihtiyacı vardır\n            fakat gerçek bunların da ötesindedir. O bilinemez çünkü bilinecek ikinci bir şey yoktur.\n            Nasıl evren her şeyi içerdiği için onun hakkında hiçbir şey söyleyemezseniz, bu gerçeğe\n            erenler hakkında da hiçbir şey söylenemez çünkü o her şeydir ama belli sınırları olan,\n            sonu gelen hiçbir şey değildir.\n\n            Bir resim asmak için bir çengele ihtiyacınız vardır. Çengel olmasa resmi nereye\n            asacaksınız? Bir şeyin yerini saptamak için mekana, uzaya ihtiyacınız vardır, bir olayı\n            yerleştirmek için zamana ihtiyacınız vardır; ama zamansız ve uzaysız olan, tüm\n            yaklaşımlara meydan okur.\n\n            O her şeyi idrak edilebilir kılar ama kendisi idrak ötesidir. Zihin, kendi ötesinde\n            olanı bilemez fakat zihin, onun ötesinde olan tarafından bilinir.\n\n            O ne doğum tanır ne ölüm; mevcut olmamak onun için mümkün değildir. [Bkz. Sure-i ihlâs\n            hakikati]\n\n            Şu nutk-u şerîfin sâhibi ile arayı iyi ettiğimizde, bu manâya dâir gönülde bir doğuş\n            olacaktır elbet:\n            Bayrâm, özünü BİLdi\n            Bileni anda BULdu\n            Bulan o.kendi OLdu\n            Sen seni bil.SEN seni"
            }
          ]
        }
      },
      "id": 201905091655
    },
    {
      "article": {
        "header": {
          "date_value": "8 May 2019 22:36",
          "title": "FERÂH.FEZÂ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59927657_692247074543806_4739753175911203650_n.jpg"
        },
        "main_article": {
          "quotes": [
            {
              "type": "metin",
              "text": "[FERÂH.FEZÂ]\n            Tutarak kalbimin üstünde cefakâr elini\n            Yüzünün nûrunu eflâke, semâya sererim\n            Yeryüzünde nereye bassan ayak sultânım\n            O mübârek yere ben, gizlice yüz göz süzerim"
            }
          ]
        }
      },
      "id": 201905082236
    },
    {
      "article": {
        "header": {
          "date_value": "8 May 2019 17:01",
          "title": "Y.OL TÂRİFİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58468359_2044005472568995_2868119776494020806_n.jpg"
        },
        "main_article": {
          "quotes": [
            {
              "type": "metin",
              "text": "[Y.OL TÂRİFİ]\n            Akıl, başka akılla birleşti mi nur artar, ışık sâyesinde yol görünür olur. Ammâ nefis\n            bir başka nefisle sevinir, gülerse karanlık, zulmet çoğalır, yol gizlenir. [Mesnevî-i\n            Ma'nevî:II:26-27]\n\n            Ey ârif, bir nesne tuzlanırsa tuzlu olur, necâsete düşerse necîs olur. Pislikten pislik,\n            temizden temizlik gelir. Sen evvelini ve âhirini pâk eyle ki senden her ne gelirse temiz\n            olsun!\n\n            Derisini değiştirmeyen yılan, bedenden ibâret olduğunu sanan insan ölmeye mahkûmdur!"
            }
          ]
        }
      },
      "id": 201905081701
    },
    {
      "article": {
        "header": {
          "date_value": "8 May 2019 11:55",
          "title": "DOL.ANSIN.KARDEŞLERİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59618873_2478793612351206_1841396855774287111_n.jpg"
        },
        "main_article": {
          "quotes": [
            {
              "type": "metin",
              "text": "[DOL.ANSIN.KARDEŞLERİM]\n            A’râf-65\n            Âd kavmine de kardeşleri Hûd'u (gönderdik). O dedi ki: Ey kavmim! Allah'a\n            kulluk edin; sizin O'ndan başka tanrınız yoktur. Hâla sakınmayacak mısınız?\n\n            A’râf-73\n            Semûd kavmine de kardeşleri Salih'i (gönderdik). Dedi ki: Ey kavmim! Allah'a\n            kulluk edin; sizin O'ndan başka tanrınız yoktur.\n\n            A’râf-85\n            Medyen'e de kardeşleri Şuayb'ı (gönderdik). Dedi ki: Ey kavmim! Allah'a\n            kulluk edin, sizin ondan başka tanrınız yoktur.\n\n            Hûd-50\n            Âd kavmine de kardeşleri Hûd'u (gönderdik). Dedi ki: Ey kavmim! Allah'a kulluk\n            edin. Sizin O'ndan başka tanrınız yoktur.\n\n            Şu’arâ-106\n            Kardeşleri Nuh onlara şöyle demişti: (Allah'a karşı gelmekten) sakınmaz mısınız?\n\n            Şu’arâ-161\n            Kardeşleri Lût onlara şöyle demişti: (Allah'a karşı gelmekten) sakınmaz mısınız?\n\n            Hucurât-10\n            Müminler ancak kardeştirler. Öyleyse kardeşlerinizin arasını düzeltin ve Allah'a\n            karşı gelmekten sakının ki O'nun merhametine nâil olasınız.\n\n            Haşr-10\n            Bunların arkasından gelenler şöyle derler: Rabbimiz! Bizi ve bizden önce gelip geçmiş\n            imanlı kardeşlerimizi bağışla; kalplerimizde, iman edenlere karşı hiçbir kin bırakma!\n            Rabbimiz! Şüphesiz ki sen çok şefkatli, çok merhametlisin!\n\n            Sizin Allah'a en sevimli geleniniz, ahlakça en güzel olanlarınızdır. Onlar öyle\n            mütevazi kimselerdir ki, başkaları ile ülfet ederler ve kendileri ile de ülfet olunur.\n            Sizin Allah Teala'ya en sevimsiz olanlarınız ise, insanlar arasında laf taşıyan,\n            onların hatalarını araştıran ve kardeşler arasını ayıran kimselerdir.\n            Ravi: Hz. Enes (r.a.) Ramuz El-Ehadis [17:8]\n\n            Ârife bir işâret, âşığa bir beşâret kâfîdir\n\n            O kadar söylendi, söyleniyor, söylenip durur kardeşlerim, can kulağıyla duyan, sözün en\n            güzeline uyan, dünyâ rüyâsından uyanan, yerinde duramaz olur, nasıl dursun ezân okundu\n            bir kere!\n\n            Hâsılı rüzgâr sağlam esiyordu, bizde daha fazla duramadık yer(imiz)de, salıverdik\n            kendimizi kendine doğru... Eh demek ki ten kafesinde bir aç(ık)lık göründüyse rahmet\n            günlerinin hafifliğiyle\n\n            Saldım gönlümü gökyüzüne, arşı dol.ansın\n            Bin bir ismini anda bir gün d.uysun ve ansın\n            Çeşmimden yaşım döktüm yere, yer suya k.ansın\n            Bir âh çekeyim, tâ feleğe günbegün y.ansın"
            }
          ]
        }
      },
      "id": 201905081155
    },
    {
      "article": {
        "header": {
          "date_value": "7 May 2019 04:48",
          "title": "İSMİ YOK.VAR CİSMİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/59064779_476822779524912_2504546072419195385_n.jpg"
        },
        "main_article": {
          "quotes": [
            {
              "type": "metin",
              "text": "[İSMİ YOK.VAR CİSMİ]\n            - - . / - . - -\n            Ülfet edince gönlün\n            Mey.hâneden göründün\n            İçtin şerâb-ı aşkın\n            Tûfan mis.âli t.aşkın\n            💗\n            Aydan da nurlu çehren\n            Kıskandırır derinden\n            Densizle bî-vefâyı\n            Eşhâs-ı nâ-sezâyı\n            Mevlam in.âyet.etsin\n            İmdâd ü nusret etsin\n            Râzî olup göz•etsin\n\n            Âh can parçam, geldiğimiz yerin hasreti var Koparıldığımız yer, sızım sızım sızlıyor\n            hâlâ\n            Oysa bir nefes ayrı kalamam senden ey yâr\n            💗\n            Âşık, Habîb fikrini terk etse bir nefes\n            Yakar firâk oduna bin yıl belâ-yı aşk"
            }
          ]
        }
      },
      "id": 201905070448
    },
    {
      "article": {
        "header": {
          "date_value": "6 May 2019 20:31",
          "title": "İNŞALLAH MAŞALLAH",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58994693_2301259770115886_913665656237666884_n.jpg"
        },
        "main_article": {
          "quotes": [
            {
              "type": "metin",
              "text": "[İNŞALLAH MAŞALLAH]\n            Büyüklenip demediler, inşallah,\n            Gösterdi onlara aczini, Allah.\n\n            İnşallahı terkten kastım; gafil dil,\n            Yoksa, insana özgü bir hal değil!\n\n            Ey can, nice inşallah demeyen er,\n            Canı, inşallahın canıyla birler!\n            [Mesnevî-i Ma'nevî:48-50]\n\n            Bir emrin icrâsına himmet ve kasteylediğin vakit \"inşâallah: eğer Allah\n            dilerse\" de. Zîra bu kavlin telaffuzu meşiyyet-i ilâhiyyeden adem-i gafletine\n            delâlet eyler amennâ amma kuru kuruya, hiçbir sebebe tevessül etmeden inşallah demek de\n            küstahlıktır. Hele nefsinin istediğini yapıp da bir de “inşallah “demek Allah’la alay\n            etmektir. Kimi kandırıyoruz ki?\n\n            Aslında “Allah nasip eder inşallah” gibi bir cümlede yanlışlık yoktur.\n            Fakat bu kelime ile, gelecekle ilgili bir şeyler yapmayı kendi üzerimizden atan bir\n            tembelliği veya kendi yapabileceğimiz şeyleri Allah’a havale eden vurdumduymazca\n            bir havaleciliği kastetmemeye dikkat etmeliyiz. Yani bu kelimeyi, içerdiği manevî\n            kuvveti sarsıcı şekilde kullanmamalıyız.\n\n            Bu kelime-i tayyibe, kararlılığımıza gölge düşürmüyor. Tam aksine, “Allah’ın dileği ile\n            örtüşmesi halinde ben kararlıyım” mânâsını içeriyor. Oysa bazen kararsız olduğumuz\n            ve hattâ olumsuz düşündüğümüz bir meselede de sırf muhataptan kaçmak için “inşallah”\n            deyip geçiyoruz. Bu yanlıştır. Çünkü bu durumda bu kelâmı bir kaçış cümlesi olarak\n            kullanıyoruz. Muhatabımız da hâliyle çileden çıkıyor. “İnşallah’la maşallahla olmaz!”\n            gibi belki hakîkatini bilmeyerek yanlış sözler sarf edebiliyor. Böylesi bir hatâda bizim\n            de payımızın olduğunu unutmamalıyız.\n\n            O halde, sadece içi boş bir \"İnşallah\" ile yetinmeyelim de içini samimi bir\n            gayretle doldurmaya çalışalım; fiilerimizle niyetimize canlı şâhitlik edelim.\n            Çalışırsak, verir, esirgemez. Vermiş zâten; verip duruyor zâten.\n\n            Zâhîr ve bâtını bir eyleyip dilini dolaştığı yerlere kalbini de değdiren ihvân u yârâna\n            aşk u niyâz ile..."
            }
          ]
        }
      },
      "id": 201905062031
    },
    {
      "article": {
        "header": {
          "date_value": "6 May 2019 00:39",
          "title": "FIKRA BU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58922569_121320929059417_529645768072280173_n.jpg"
        },
        "main_article": {
          "quotes": [
            {
              "type": "metin",
              "text": "[FIKRA BU]\n            Nasreddin Hoca, merkebine binmiş yolda giderken yuları bütün kuvvetiyle çekmesine\n            rağmen, merkep yolda gördüğü merkep pisliklerini koklarmış. Hoca da “Zâhir beğendi ki\n            kokluyor…” diye merkebin kokladığı pislikleri torbasına doldururmuş.\n\n            Akşam yem zamanı hayvanın başına tezeklerle dolu torbayı asıvermiş. Hayvan tezekleri\n            yemeyip, başını torbadan çıkarmak istedikçe, Hoca ne desin:\n\n            Sen beğendin, ben doldurdum, şimdi niye titizleniyorsun?\n\n            Hoca, bu hareketiyle bize bir ibret dersi vermek istemiştir. Bu fıkradaki merkep, bizim\n            hayvânî arzulara mahkûm nefsimizdir. Merkebin belli başlı tabiatı inat ve şehvettir.\n            Kendisini tevhid ve kurtuluş yolunda yürüten mürebbîsinin bütün ihtarlarına rağmen\n            inadından vazgeçmeyerek nefsânî arzuların pisliklerini koklamaktan vazgeçmez.\n\n            Eh... Bu böyle devam edip giderse, sahibi, ömrün akşamında yâni ölürken, onun başına\n            elbette bu arzu tezekleriyle dolu torbayı takacaktır hafazanallah.\n\n            SEN BEĞENDİN, BEN DOLDURDUM latîfesinden ibretle uyanacağımız gerçek hayat, bir ömür\n            biriktirdiğimiz pozların, beğendiğimiz hallerin altında kalmak olmalı; âgâh olasınız\n            erenlerim."
            }
          ]
        }
      },
      "id": 201905060039
    },
    {
      "article": {
        "header": {
          "date_value": "3 May 2019 01:28",
          "title": "O GELİYOR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57390263_1983549261755831_4846300485823677008_n.jpg"
        },
        "main_article": {
          "quotes": [
            {
              "type": "metin",
              "text": "[O GELİYOR]\n            Savm-ı sivâ'yı kim tutar\n            Îd-i visâl'e ol yeter\n            Bülbül gibi dâim öter\n            Gülşen olur kâşânesi\n            [Azîz Mahmûd Hüdâyî Hazretleri]\n\n            Sivâ'dan yâni Allah'tan başka şeylerden oruç tutan,\n            Sıyâm-ı mâ-sivâllâh içre her şeyden eden imsâk, vuslat bayramına erer muhakkak!\n\n            Eşyâyı Hakk'a perde etmeden, gaflete düşmeden, can kulağını açmalı, kulağı Hakk\n            sadâsından başka sadâ işitmemeli ve gözü\n            Hakk'tan başkasını görmemeli ve dili Hakk'tan başkasını söylememelidir ki\n            ancak o vakit, zâhir ve bâtın senin ülkende de Hak ile hemkarâr\n            olur erenlerim\n\n            Tâ böylece göz, ancak tecellîyât-ı Hakk'ı görür, kulak enbiyâ ve evliyâ kelâmı\n            dinler, tad alınan âzâlar Hakk'ın nehy ettiği şeylerden sakınır, akıl, fikir, hayâl\n            hep Hak ile meşgûl olur durur.\n\n            Melâmet üzredir dâim olanlar noktadan âgâh\n            Tecerrüd eyleyenler mâsivâdan hep görür Allâh\n\n            Hak Dost, mâsivâ orucu(na) tut(ul)mayı nasîb eder, mümin ayı sonunda cemâliyle\n            herdem.bayrâm idrâki ikrâm eder, birliğiyle (ir)şâd eder, esrârına hayran eder inşâallâh\n\n            Hakîkatine erilen oruç, benlik karanlığına bayram güneşinin doğması için Haktan inen\n            \"bir.gel\" emridir.\n\n            Kendini terk ederek, benliği sâhibine vererek oruç tutmak marifetinin nihâyeti\n            Hakk'ın varlığıyla bayrâm etmek olur.\n\n            Hakk’ın varlığı ise insanın güneşinin doğması yâni dîdârın görülmesiyle idrâk edilir.\n            Gerçek bayram namazı da batmayan bir güneşin doğmasıyla, gerçeğe u.yanınca, rengine\n            aşkın cümle boyanınca kendinden kendine ikâme edilir vesselâm"
            }
          ]
        }
      },
      "id": 201905030128
    },
    {
      "article": {
        "header": {
          "date_value": "2 May 2019 23:02",
          "title": "O.NDAN AYIRMA.G.ÖZÜNÜ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57506233_307967853455187_5585879557004447067_n.jpg"
        },
        "main_article": {
          "quotes": [
            {
              "type": "metin",
              "text": "[O.NDAN AYIRMA.G.ÖZÜNÜ]\n            Hani her şeyimiz tamam olduğunda dahi hep bir eksiklik duygusu durur ya kalbimizin en\n            derin yerinde: \"Eksiklik, kendi özüne dönmek için\" bir nevi \"eve dönüş\n            yolu\" hatırlatıcısıdır (reminder) yoldaki işaretlerdendir erenlerim\n\n            El-mütemmîm (tamamlayan, ikmâl eyleyen) sallallahu aleyhi ve sellem ile bir olup birliğe\n            birikmeyi unutmayalım diyedir dünya rüyasından gerçeğe u.yanmadan önceki bu çağrılar\n\n            Ehl-i beyt-i Mustafa'ya eyleyen dâim salât\n            Unutur gam gussayı her yer ona gülzâr olur\n\n            Mâdem hayrân olur cemâline güzel adını zikreyleyen, Hak Dost'un güzelliği\n            güzelliğimiz olsun, ism-i şerîfi anıldıkça gönüller cilâ, kalpler şifâ bulsun efendim\n\n            Vech-i pâki şeş cihetten her nazar seyreyleyip yana yana bir tükenmez hazîne bulana, her\n            gördüğü dost yüzü olan Dost'a selâm olsun\n\n            Zâten bülbül olanın şeş-ciheti bir gülizâr, âşık olanın her tarafı tâze bahar değil\n            midir erenlerim?"
            }
          ]
        }
      },
      "id": 201905022302
    },
    {
      "article": {
        "header": {
          "date_value": "2 May 2019 01:55",
          "title": "MÎRÂC T.ÂRÎFİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58887045_1973685549426927_8862333973890093780_n.jpg"
        },
        "main_article": {
          "quotes": [
            {
              "type": "metin",
              "text": "[MÎRÂC T.ÂRÎFİ]\n            Mîrâc, çıkarsızca sevmenin, menfaatlerden arınmışlığın, beklentisizliğin, bir cânı\n            taşıyacağı zirve duraktır; işte canlı bir misâli:\n\n            Kalbimin levhinde ancak kâmet-i yâr elfi var,\n            Pîş-i çeşmânımda yârin nokta-i ruhsârı\n\n            Kalbimde yalnız sevgilinin elif gibi duruşu var; gözlerimin ardında O'nun\n            hakîkatinden bir nokta var.\n\n            Başka harf öğretmedi üstâd-ı aşk-ı lem-yezel,\n            Bildiğim bir, gördüğüm bir, sevdiğim Allâh var\n\n            Zevâl bulmayan aşk üstadı Allah, başka harf öğretmedi; bildiğim bir, gördüğüm bir,\n            sevdiğim Allah var.\n\n            Ger zemînin altı üstü olsa birdir âşıka,\n            Sidre’den makbûl o yer ki onda vechullâh var.\n\n            Yer, alt üst olsa da âşık için bir... Sidre’den makbûl o yer ki orada Cenâb-ı Hakk’ın\n            bir yüzü var.\n\n            Çıksa eflâke ne hâsıl âşıka olmazsa yâr,\n            Cennet-i âlâ o câh ki onda aşkullâh var\n\n            Yanında sevdiği olmadıktan sonra, feleklere çıksa da âşıka ne ola; cennetin âlâsı o\n            mevkî ki, orada Cenâb-ı Hakk’ın aşkı var.\n\n            Sağ u sol, arz u semâ mîrâc için farklı değil,\n            Çünki maksad vuslat-ı Hak, bir cemâlullâh var.\n\n            Yer, gök, sağ, sol mîrâc için biri diğerinden farklı değil; maksat Hakk’a kavuşmak, bu\n            kavuşmada Hakk’ın cemâli var.\n\n            Âşık u mâşûka bak, hem mest ü sâkîyle müdâm,\n            Kâinâtta, cümlede mevcûd nûrullâh var\n\n            Sevene, sevilene bak, arkası kesilmeyen hakikat içeceğiyle nasıl da mest; evren ve bütün\n            mevcûdât, her nefes, Rabbinin lütfettiği nuru işbu mestlikle aksettirir durur.\n\n            Kâbe-i rûy-i nigârı tavf eden uşşâk-ı yâr,\n            Varlığı yâre verip der, ben yokum, Allâh var.\n\n            Sevdiğindeki gerçeği görüp, Kâbeyi tavaf edermişçesine ondaki hakikati tavaf eden âşık;\n            varlığını sevgiliye teslim edip idraki geliştikçe, Allah'ın varlığında,\n            yaratılmışlığın yok olunduğunu söyler durur.\n\n            Kutlu olsun Yûsuf-i Ken’ân’a mîrâc-ı güzîn!\n            Lâ'ye saldı Ken’an’ı “illâ” dedi Allâh var!\n\n            İşte bu mîrâcın hakikatidir ki, kutlu olsun Yusuf u Ken’an’a! O mîrâcın hakikati, onu\n            yokluğa salıp da: \"Yalnız Allah var.” dedi... Birileri hiç durmaz\n            \"hep•yek\" deyip durur be yâ hû"
            }
          ]
        }
      },
      "id": 201905020155
    },
    {
      "article": {
        "header": {
          "date_value": "2 May 2019 01:03",
          "title": "B.İZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58411140_584036805434097_2220906439702322419_n.jpg"
        },
        "main_article": {
          "quotes": [
            {
              "type": "metin",
              "text": "[B.İZ]\n            Kayıttan olduk âzâde\n            Biz nâzenîn Bektaşîyiz\n            Erdik hamd olsun murâde\n            Biz nâzenîn Bektaşîyiz\n            Erkânımız erkân-ı Hak\n            Esrârımız anlamaz halk\n            Biziz işte abd-i mutlak\n            Biz nâzenîn Bektaşîyiz\n            Gördük biz Hak cemâlini\n            Cemâlinden kemâlini\n            Talîbiz hem visâlini\n            Biz nâzenîn Bektaşîyiz\n            Geçtik dünya ve ukbâdan\n            Mâzi, müstakbel, ferdâdan\n            Beyhûde, kuru kavgadan\n            Biz nâzenîn Bektaşîyiz\n            Yoktur bizde havf u recâ\n            Gayri bir yana ilticâ\n            Okuduk mürşidden hecâ\n            Biz nâzenîn Bektaşîyiz\n            Aybı gördük nefsimizde\n            Nefsimizde kıldık mürde\n            Sultân-ı ruh oldu zinde\n            Biz nâzenîn Bektaşîyiz\n            Nasîbi olanlar erden\n            Geçerler can ile serden\n            Dem urur Kâlû belâ'dan\n            Biz nâzenîn Bektaşîyiz\n            İçtik ol câm-ı vahdetten\n            Ders aldık nakş-ı sûretten\n            Kurtulduk Basrî kesretten\n            Biz nâzenîn Bektaşîyiz"
            }
          ]
        }
      },
      "id": 201905020103
    },
    {
      "article": {
        "header": {
          "date_value": "2 May 2019 00:49",
          "title": "DÜNLE BERÂBER GİTTİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58887044_436338503795704_8772258219441142153_n.jpg"
        },
        "main_article": {
          "quotes": [
            {
              "type": "metin",
              "text": "[DÜNLE BERÂBER GİTTİ]\n            Bugün *** benim\n            Ama dünkü *** değil\n            Bugün Anka benim\n            Ama yemle beslenen kuşcağız değil\n            ...\n            Gerçeğin tadını alan er\n            Ne altına aldırış eder\n            Ne kalender tacına bakar\n            Ne tasası vardır, ne kini\n\n            Ey Murâdî Hak Güneşi\n            Yüzünü göstermeseydin sen\n            Yoksul, çâresiz kalırdı kulun\n            Ne gönlü olurdu, ne dîni!\n\n            Ben bu güneşi ilk kez görüyorum bugün. Dün gördüğüm güneş dünde kaldı. Ben bu vücûdum\n            şehrine ilk defa geliyorum bugün. Bugün benim doğum günüm; zâten her seher yeniden\n            doğarım ben.\n\n            İki günü eşit olanın ziyânda olduğu dünyâ rüyâsında, benim dünyam bir gündür, o gün\n            vallâhi bugündür!"
            }
          ]
        }
      },
      "id": 201905020049
    },
    {
      "article": {
        "header": {
          "date_value": "1 May 2019 18:13",
          "title": "RENK.SİZ.SİN.İZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58410925_145534189831456_8564596963477755522_n.jpg"
        },
        "main_article": {
          "quotes": [
            {
              "type": "metin",
              "text": "[RENK.SİZ.SİN.İZ]\n            Öyle sanırdım ayrıyam dost gayrıdır ben gayrıyam \n            Benden görüp işideni bildim ki ol cânân imiş\n\n            Zan, gerçeğini bilmeden ihtimal üzerine hüküm verme, bu yolda verilen hüküm,\n            \"sanı\" demekse benim öyle sanmam, boş bir zan, kuru bir hayâlden ibâretmiş\n            meğer:\n\n            Bu zan bu canda iken, bir sen bir.de ben var sanırdım!\n            Bu zan bu candan çıkınca, ne sen ne de.ben kaldım!\n\n            Rengârenk görünen şu âlemde, renkler kaybolunca varlığın farklılığı da anlamını yitirmez\n            mi? Bâtın ile zâhiri ayıran, renkleri ayrı ayrı gösteren zan perdesi kaybolursa ayrı\n            gayrı mı kalırmış imanım?\n\n            Elvâna aldanmam birdir görünen\n            Gayri yoktur O'dur seven, sevilen\n            Haktır elhâk her cilveye bürünen\n            Sırru's-sırrı bildim de sırdâş oldum\n\n            Elvân, levn kökünden renk, boya, sıfat demek... Güneşten gelen saf ışık, üzerine\n            yansıdığı cismin ışığı tutma veya yansıtma kâbileyetine göre \"bir renkmiş\n            gibi\" görünüyor. Erenlerin \"Suyun rengi, kabının rengidir\" buyurması hep\n            bundan. İşin hakîkatinde ne ışığın düştüğü yerde (madde) ne de ışığın kaynağında (manâ)\n            renk yoktur erenlerim:\n\n            El tutuşup gidelim Hakk'tan yana ive ive\n            Aldatmasın bizi burda işbu ağ u kararlar\n\n            Sâhi \"gölgem kayboldu, gönlüm doğunca\" anahtarıyla hangi renksiz kapı açılır\n            cânım efendim... İşte iç.eri.nden ses geliyor, kulak ver(s)ene:\n\n            Öyle bir mahbûba verdim gönlümü almak muhâl\n            Cân u imânım anındır kalmadı bende mecâl\n            Bu vücûdum LÂ'sını nûr etti İLLÂ'yı visâl\n            Cümle mevcûdât ne varsa bende amma ben hayâl"
            }
          ]
        }
      },
      "id": 201905011813
    },
    {
      "article": {
        "header": {
          "date_value": "30 Nis 2019 03:47",
          "title": "2=1 OKU.NUR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58409151_1576701999130742_8929385370214848153_n.jpg"
        },
        "main_article": {
          "quotes": [
            {
              "type": "metin",
              "text": "[2=1 OKU.NUR]\n            Kim o deme boşuna\n            Benim ben\n            Öyle bir ben ki gelen kapına\n            Baştan başa sen\n            [Özdemir Asaf v. 1981]\n\n            Yâ İlâhî cümle senin, cümle sen\n            Sen dururken diyemezem bana ben\n\n            Zat-ı Hakk’a vâsıl olmaz ol kişi\n            Geçmeyince cümle kendi kendinden\n\n            Ru'yet-i dîdâr-ı dost olmaz nasîb\n            Nâr-ı aşka yanmayınca bu beden\n\n            Ben bana baksam görünmez bana ben\n            Görünen dîdâr-ı Hakk'tır cümleden\n\n            Cümle varlık varlığındır, var yok\n            Varlığındır varı yok, yoğu vâr iden\n\n            Ben.de bildim ki bilinmez yaradan\n            Kişi kendi çıkmayınca aradan\n\n            Görünen Hakk'tır, gören Hak, gösteren\n            Ya Nizâmoğlu iki görmek neden\n            [Hz. Seyyid Nizâmoğlu v. 1601]\n            💗\n\n            Sen benle beden\n            Hâlık'a neden\n            İki bir derken\n            Tek.bir.ol canım..."
            }
          ]
        }
      },
      "id": 201904300347
    },
    {
      "article": {
        "header": {
          "date_value": "29 Nis 2019 23:08",
          "title": "GÜN.ÂH.KÂR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57488133_813687518997431_3672893366740214034_n.jpg"
        },
        "main_article": {
          "quotes": [
            {
              "type": "metin",
              "text": "[GÜN.ÂH.KÂR]\n            Allah bir peygamberine şöyle vahyetti:\n            \"Kavmine söyle! Günahlarınızı kullarımdan gizlerken bana neden açık ediyorsunuz?\n            Sizi görmediğimi düşünüyorsanız (tanımadığınız bir ilâhı Allah sanmakla) şirk\n            içindesiniz yok gördüğüme inanıyorsanız, beni size bakanların en değersizi yapmaya ne\n            hakkınız var?\" [İbn Receb, Câmiu'l-ulûm, 1/162]\n\n            Siz hiç bir yakınınızın hayır hayır en yakınlarınızdan birinin, meselâ kardeşiniz,\n            eşiniz, evlâdınız belki de anne babanızın bir günahına şâhitlik ettiniz mi? Özellikle de\n            onun sizi görmediği ama sizin bir vesîleyle herşeyi tastamam gördüğünüz bir ortamda.\n\n            Şimdi konuşun Allah aşkına kendi kendinizle, bu nasıl bir hissiyâttır, utancınız kendi\n            günahınızdan bin beter değilse ya nedir?\n\n            Felekde hâsılı insan isen bir cânı incitme\n            Günahkâr olma Fahr-i Âlem-i zî-şânı incitme\n\n            Vakti gelenlerle, O'nu aşk ile bir dahi tanıyalım: Bir ve tek olan o mutlak,\n            sonsuz, sınırsız vücûdun manâsı Allah, maddesiyse Muhammed'dir. Geriye kalan, bir\n            süreliğine varmış gibi görünenler ise o vücudun azâları ve hücreleridir.\n\n            Neylersin herkesin o vücutta yeri ve vazîfesi başka başka olunca, kalbim her sûreti\n            kabul eder hale geldi erenlerim..."
            }
          ]
        }
      },
      "id": 201904292308
    },
    {
      "article": {
        "header": {
          "date_value": "29 Nis 2019 16:52",
          "title": "Y.ATIŞMALAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/56910291_587660361716634_6858404004070698439_n.jpg"
        },
        "main_article": {
          "quotes": [
            {
              "type": "metin",
              "text": "[Y.ATIŞMALAR]\n            Anâsırdan (hava-ateş-su-toprak:çamur) bir duvar örmüş, adına ten demiş örtüsüne\n            bürünmüş, bedenden sonra akıl da bülûğa erince zâtını özlemiş:\n\n            Yâ ben nice ağlamayam kendini bende gizlemiş\n            Bir kerre açmaz perdesin bin kez çekersem hasreti\n\n            Diye bin feryâd eyleyince ben, hasretin ateşinden hayhay hiç durmadı aynadan erişti\n            cevâbı peşinden:\n\n            Açsa ol dilber nikâbın yok tahammül görmeye\n            Gayret eyle ey nihânî cân ü tenden geç de gör\n\n            Âh... öyle değil mi amma erenlerim, bunca yıldır misâfirim bu tende, yazıktır onu bilmez\n            isem ben.de\n\n            Hem duvar, ev(dekin)i ağyardan muhafaza için değilse niye var:\n\n            Hayy nakkâşı gözet, sûrete aldanmaya.gör\n            Dîde-i pak nazar, sûret-i dîvârı nider\n\n            Ey duvarın ötesinden bakan can, bu resimdeki bir çift gözden, ne göründü gözüne bilmem?"
            }
          ]
        }
      },
      "id": 201904291652
    },
    {
      "article": {
        "header": {
          "date_value": "28 Nis 2019 21:19",
          "title": "YARA.SIZLARSA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57216891_240560900150749_3959707216880107217_n.jpg"
        },
        "main_article": {
          "quotes": [
            {
              "type": "metin",
              "text": "[YARA.SIZLARSA]\n            Habîbullah olanın ism-i şerîfi \"müdâviü'l-külûm\" olandır yâni\n            \"yaraları iyileştiren\" Külûm, kökeni itibâriyle kelime, \"kelâm:yara\n            izi\" olsa gerektir. O'nun, hakîkati olduğu gönüllere tesîr ederek, oradaki\n            türlü yaraya çâresâz olan, merhem süren, böylece aslına döndüren manâsınadır.\n            [Fütûhât-ı Mekkîyye]\n\n            Zâten lugat-ı aslî'de, \"hadîs\" diye, her söylenişinde yeni haber gibi\n            dinlenmeye lâyık olan, kalpte doğuşa vesîle: \"logos spermatikos\" mayalı söze\n            derler.\n\n            Hayrân olur cemâline, güzel adın zikreyleyen\n            Ermek diler visaline, güzel adın zikreyleyen\n            Bir dildeki ola zikrin, erişe gönlüne fikrin\n            Ede dâim senin şükrün, güzel adın zikreyleyen\n            Gönlü bulur cilâsını, cismi bulur şifâsını\n            Hakk'ın bulur rızâsını, güzel adın zikreyleyen\n            Hak Muhibbî buldu yolu, Habîbine aşık oldu\n            Hakk'ın cemâlini gördü, güzel adın zikreyleyen\n            [Hazreti Muhibbî]\n            🎵\n            Umarım her bir adın ayrı şefâat eyleye\n            Ahmed ü Mahmûd Ebu-l Kasım Muhammed Mustafâ\n            [Ebu'l Feth Muhibbî]\n\n            O'na yakın olmak lezzet\n            O'ndan uzak olmak hasrettir\n            O'nunla yoldaş olmak hayat\n            O'ndan ayrı düşmek,\n            Hayat rüyâsında nefisle bir başına kalmak\n            Ölümün ta kendisidir.\n\n            İki cihânın her neresinde bir teşevvüş, karışıklık, bulanıklık varsa\n            oradakiler mutlaka Sevgili’nin izini (kendini) kaybetmiştir ve yine iki cihânın her\n            neresinde güzel bir iş, saf, duru bir ayna varsa\n            orada sevgilinin adı anılmıştır, mutlaka ay yüzlü Sevgili’den bir koku vardır içlerinde.\n\n            O’nu sevenlerin güzel adını anıp anıp yanışları\n            derecesinde, kendini bilemediğinden henüz O’nu tanımayanların gafletleri derekesinde,\n            bekâsı ile kâim, aşkı ile dâim, eksilmeyen bir salât ve selâm olsun, kendinden kendine…"
            }
          ]
        }
      },
      "id": 201904282119
    },
    {
      "article": {
        "header": {
          "date_value": "28 Nis 2019 19:34",
          "title": "ÖZ.CANDAN İNCİLER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57442726_131737681254076_5757198648329315214_n.jpg"
        },
        "main_article": {
          "quotes": [
            {
              "type": "metin",
              "text": "[ÖZ.CANDAN İNCİLER]\n            Başkalarının oyunlarını oynuyor çocuklar\n            Başkalarının hayatlarını yaşıyor büyükler\n            Başkalarının denizlerine dökülüyor ırmaklar\n            Başkalarının hatalarında aklanıyor günahlar\n            Başkalarının cevaplarında kayboluyor sorular\n            Başkalarının sarhoşluğunda bulanıyor akıllar\n            Başkalarının yolunu yürüyor adımlar\n            Başkalarının yalanlarında boğuluyor gerçekler\n\n            Hatırlanmaya değmeyecek hiçbir şeyi yaşamayan insanlar da var dedi öz.canından inci\n            toplayan... ve insan dedi başkası olmayan \"kendi özüne doğru, derin, keskin, tek\n            bir b.akış değilse ya nedir?\"\n            🎵\n            Aynâyı tuttum özüme..."
            }
          ]
        }
      },
      "id": 201904281934
    },
    {
      "article": {
        "header": {
          "date_value": "28 Nis 2019 10:46",
          "title": "18-1.BEYİT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57076375_175513593363914_6685241749131450481_n.jpg"
        },
        "main_article": {
          "quotes": [
            {
              "type": "metin",
              "text": "[18-1.BEYİT]\n            هر که جز ماهی ز آبش سیر شد\n            هر که بی‌‌روزی است روزش دیر شد\n\n            Her ki cüz mâhî zi-âbeş sîr şod\n            Her ki bî-rûzîst rûzeş dîr şod\n\n            Balıktan başka her şey suya kandı\n            Rızkı (nasîbi) olmayana da günler (uzadıkça) uzadı\n\n            Aşığın mâhî'ye (balık) ve feyzin âb'a (su) teşbîhi ile inşâ ediliyor dil\n            beyti... Balığın canı su içre, âşığın sebâtı da feyiz geldikçe diridir.\n\n            Gökte uçarken yere indirilip bendlerine vurulduğumuz dört unsurdan, her nefes\n            \"hava\" sûretinde ikrâm edilen hayat: el-hayy ve her yudumda tâze can\n            bulduğumuz \"su\" diye içimize dolarak hayat veren: el-muhyî değil midir?\n\n            Demek, her canlının zâhiri hava ile ve bâtını su ile ölüp ölüp diriliyormuş her nefes\n            cânım efendim\n\n            De ki: Akan suyunuz çekilirse âniden\n            Ne dersiniz, kim verir size suyu (ilmi) yeniden\n            Mülk:30\n\n            Geçti gün! der, etmeyiz yersiz keder\n            Vâr ol, ey sen tertemiz insân yeter!"
            }
          ]
        }
      },
      "id": 201904281046
    },
    {
      "article": {
        "header": {
          "date_value": "28 Nis 2019 09:37",
          "title": "YARALANDIN MI EY CÂN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57568595_1281453062004504_6057147989100198560_n.jpg"
        },
        "main_article": {
          "quotes": [
            {
              "type": "metin",
              "text": "[YARALANDIN MI EY CÂN]\n            Bir mum yaktı...\n            Ateşin içinde düşünmeye başladım \"bu ışık da nereden geldi\" dedim kendi\n            kendime... \"Püfff!\" dedi söndürdü mumu birden bir nefes ve \"Nereye\n            gittiyse oradan geldi ey nekes\" dedi yine aynı ses.\n\n            Işık biraz daha ışık...\n            Nasıl çoğalır o nur, lütfen târif buyur?\n\n            Yara öyle bir yerdir ki ışık oradan içeri girer...\n            O halde derde binlerce kez âferin olsun!\n            🎵\n            Benim yârelerim tuzum tuzum diye sızılar\n            Bir derdim var bin dermâna değişmem\n\n            Yarasızların hem yarası.sızlayanların dembedem derd-i âteş-i aşkları ziyâde olsun\n            erenlerim"
            }
          ]
        }
      },
      "id": 201904280937
    },
    {
      "article": {
        "header": {
          "date_value": "27 Nis 2019 00:53",
          "title": "DUY.AN.LAR GELİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58410988_2234314366830215_2918496770657829493_n.jpg"
        },
        "main_article": {
          "quotes": [
            {
              "type": "metin",
              "text": "[DUY.AN.LAR GELİR]\n            Olsa istîdâd-ı ârif kabil-i idrâk-i vahy\n            Emr-i Hak irsâline her zerredir bir Cebrâîl!\n\n            Eğer ârif, ilâhî vahyi idrâk edebilme kâbiliyetine sahip olsa (alıcıları açık, akordu\n            tam) kâinattaki (sadece sessiz Kuran ayetleri değil) her zerre, ona Hakk’ın emrini\n            ulaştıran bir Cebrâil kesilir. (yayın devamlı açık)\n\n            Cümle varlıktan Hakk, dâim seslenir\n            Aşkla gönül verip duyanlar gelir\n\n            Hakk aşkına düşen, uçarak gelir\n            Bütün her şeyini, terk edip gelir\n\n            Hakk yoluna ancak, yetimler gelir\n            Bâtıl olan şeyden, kopanlar gelir\n\n            Hakk yolu yücedir, sâdıklar gelir\n            Gönlünden gayrıyı, silenler gelir\n\n            Hakk yoluna düşen, edeple gelir\n            O sonsuz deryâdır, dalanlar gelir\n\n            Hakk yolu mânâdır, hisseden gelir\n            Kendi varlığını, terk eden gelir\n\n            Hakk divânı aşktır, âşıklar gelir\n            Örtüyü kaldırıp, görenler gelir\n            Hakk kelâmı ancak, gönülden gelir\n            Can secdesi yapan, kulundan gelir\n\n            Hakk sırrını ancak, ârifler bilir\n            Hakk kelâmı ancak, onlardan gelir\n\n            Meğer oyundaki o perde, insanın bâtın ve zâhirine sınır olan etten duvar, tenden kabuk,\n            kıldan duvakmış ve ancak ölünce, u.yanınca gösterirmiş vahdet elin, kalktıkça kesret\n            perdesi\n\n            Saklı olmaz birbirinden can ve ten\n            Cânı görmek için izin yok bil ki sen\n            🤫\n            Hangi zılla ilticâ etsen fenâ bulmaz acep\n            Oynatan üstâdı gör kurmuş muhabbet perdesi"
            }
          ]
        }
      },
      "id": 201904270053
    },
    {
      "article": {
        "header": {
          "date_value": "26 Nis 2019 19:51",
          "title": "CEVAP LÂZIM O SUÂLE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58468619_2444158272285316_4966009660155402788_n.jpg"
        },
        "main_article": {
          "quotes": [
            {
              "type": "metin",
              "text": "[CEVAP LÂZIM O SUÂLE]\n            Ki O'ndan gayra etmezem sücûdu\n            Ne suçum var bu sözde etti la'net\n            Cevab idün nedir bu işte hikmet\n            Yani ihsan-ı ilahi ile gayrullaha secde etmediğim ni'mettir. Âdeme secde etmeyi\n            terk etmekten ne suçum vardır.\n\n            El-cevâb: Ey Şeytan ne vechile Allahu Taala'ya secde edersin, beyan eyle!\n\n            Eğer İlah-ı Mutlak'a secde ederim, dersen emreylediği kıble olan Âdem'den\n            imtinâ etmek lâzım gelmezdi. Zira İlah-ı Mutlak'a secde eden kimseye kıblenin\n            mukayyed olması zarar vermez. Ey Şeytan da'va-yı cehille sen her anda şirktesin.\n            Cehlinden ötürü da'va edersin. Bâ-husûs Âdem (a.s.) hâlife olduğundan sûreten ve\n            sîreten mertebe-i ulûhiyyeti câmîdir. Bundan nâşi, Hak Taala onu, melaikeye kıble\n            eyledi. Ey Şeytan zu'm ettiğin gibi Adem'e secde etmek gayra secde etmek\n            değildir. Çünkü Allahu Taala böyle fahiş şey ile emreder mi? Hakk'a secde ederim,\n            gayra secde etmem, diye da'va etmek, azim kabahattir.\n\n            Kıblesiz secde etmek vehm ve hayaldir. Hakk'a değildir. Kıble ise Hakk'ın\n            emriyle ta'yin olunur. İmdi cahil ve kafirsin, tahminle da'va edersin, yalnız\n            tahminle iş bitmez.\n\n            Meclislerin (oturuşun) hayırlısı, kıbleye karşı oturulan meclistir. Ravi: Hz. İbni Abbas\n            (r.anhüma)\n            Ramuz El-Ehadis [281:1]\n\n            Allah'ın kıblesi Kâbe, kalbin kıblesi niyet, bedenin kıblesi de kalbdir. [Sehl bin\n            Tüsterî Hazretleri]\n\n            Hakk'a doğrudur özümüz\n            Secdede dâim yüzümüz\n            Nefesiyle tâze can bulup kıblesini vech-i yâre düşürene selâm olsun"
            }
          ]
        }
      },
      "id": 201904261951
    },
    {
      "article": {
        "header": {
          "date_value": "25 Nis 2019 23:43",
          "title": "S.ÖZ SÂHİBİNİN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57487964_435512837259689_5431537697065688700_n.jpg"
        },
        "main_article": {
          "quotes": [
            {
              "type": "metin",
              "text": "[S.ÖZ SÂHİBİNİN]\n            Allah'a ibâdet et. Ve ona hiç bir şeyi ortak etme. O'nu görüyormuşsun gibi\n            amel et. Ve kendini ölülerden say. Ne görürsen sâhibini an. Bir kabahat yaparsan yanı\n            sıra da iyilik yap. Kabahati gizli yapmışsan, iyiliği de gizli yap. Sözün burasında\n            Peygamber Efendimiz, \"insanlara hâkim olan şey\" diyerek dilini gösterdi ve\n            Cehenneme yüzüstü düşmeye sebeb başka şey var mı buyurdu. Râvi: Hz. Muaz İbni Cebel\n            (r.a.) Ramûz El-Ehâdis [73:10]\n\n            Şerîat, O'na kulluk etmen, tarîkat O'nun huzurunda bulunman, hakîkat ise\n            O'nu müşâhede etmek idrâkidir ki zâten gören O oldu.\n\n            Bayrâm özünü bildi\n            Bileni anda buldu\n            Bulan ol kendi oldu\n            Sen seni bil, sen seni"
            }
          ]
        }
      },
      "id": 201904252343
    },
    {
      "article": {
        "header": {
          "date_value": "25 Nis 2019 22:58",
          "title": "GENE BAĞIŞLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/56823616_303440920585442_8484582902403177516_n.jpg"
        },
        "main_article": {
          "quotes": [
            {
              "type": "metin",
              "text": "[GENE BAĞIŞLAR]\n            Onlar utanılacak bir iş yaptıklarında veya (Allâh’tan perdelenerek) nefslerine\n            zulmettiklerinde; Allâh’ı düşünüp yaptıkları yanlış, kusur dolayısıyla istiğfar ederler.\n            Suçları da Allâh’tan başka kim bağışlayabilir ki! Bir de onlar işledikleri (günâh)\n            üzerinde, bilip dururlarken ısrar etmeyenlerdir. [3:135]\n\n            O kimseler; haddini aşmışlık içine düştüklerinde ya da kendileri bir zulüm içinde\n            olduklarında, hemen Allah’ı hatırlarlar, böylece yaptıkları hataları anlayıp bir daha\n            yapmamak üzere dönerler ve Allah’tan başka günahları bağışlayanın olmadığını bilirler ve\n            onlar benlikle bir şey yapmada inat etmezler ve onlar hakikatlerini bilenlerdir.\n\n            Günahta ısrar, günah işlemekten daha büyük günahtır. Zira bu, günaha aldırmamanın bir\n            sonucudur. Günaha aldırmamak ise, vicdanın kör, imanın pasif oluşunun bir göstergesidir.\n\n            Şâh-ı Velâyet Sultânımız saâdetle buyurdular ki: Ben, Allah Resûlü sallallahu aleyhi ve\n            sellem'den bir hadîs dinlediğimde Allah beni dilediği şekilde, rızık olarak ondan\n            faydalandırırdı. Ashabından biri bana naklettiğinde ise ona yemin ettirirdim, yemin\n            ettiği takdirde onu doğrulardım.\n\n            Hz Ebû Bekr, bana haber verdi tabîî ki o doğru sözlüdür dedi ki: Allah Resûlü sallallahu\n            aleyhi ve sellem'in şöyle buyurduğunu duydum:\n\n            Herhangi bir mü'min bir günah işledikten sonra kalkıp güzelce bir abdest alır da\n            Allah'tan bağışlanmasını isterse, Allah onu mutlaka bağışlar!\n\n            O kapı, hep açık... Gene bağışlar... Kerîm'dir onarır kulun işini, pâk eyler elbet\n            içini... Hem ümitsizlik, haramdır erenlerim..."
            }
          ]
        }
      },
      "id": 201904252258
    },
    {
      "article": {
        "header": {
          "date_value": "25 Nis 2019 19:38",
          "title": "KABUĞUN İÇİNDE NE VAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57387596_129996934769593_965358533884065281_n.jpg"
        },
        "main_article": {
          "quotes": [
            {
              "type": "metin",
              "text": "[KABUĞUN İÇİNDE NE VAR]\n            Sen seni bilemezsin, bilmedikçe sen sen(dekin)i\n            Sen seni bulamazsın, bulmadıkça sen sen(dekin)i\n            Hak sana senden yakın, sanma gayrı sen seni\n            Bu sûret libâsıdır, Hak’tan ayıran seni\n\n            Beşer kelimesini gıdıklarken lügat-i aslî'de \"kabuk\" karşılığına ulaşınca\n            çok şaşırmıştık; etten bir duvar, tenden bir kabuk, kıldan bir duvak, peki ya ötesinde\n            ne var?\n\n            Sıfat ve fiil kabuğu îtinâ ile soyulduğunda geriye ne kalıyor asıl zâtından başka?\n\n            Soyunmak kelimesi daha bir mânidâr olmadı mı Allah aşkına.. işte Aşkın Sultânı dilinden\n            bir muammâ\n\n            Kusuruma bakmayın benim, dostlar, bağışlayın beni. Ben davullara, bayraklara aldırmayan\n            bir pâdişâhın yoluna düşmüşüm, deli dîvâne olmuşum.\n\n            Çok uzaklardan yürüyen bir adam gibiyim ben, çok uzaklardan geçen bir hayâl gibi... Ama\n            yok da sayılmam hani, var olan bir şeyim ben.\n\n            Haydi ben bensiz geleyim, sen sensiz gel. Ne varsa şu ırmağın içinde var, soyunalım iki\n            can, dalalım şu ırmağa, hadi.\n\n            Bu kupkuru yerde yakınmadan gayri ne gördük, bu kupkuru yerde ne gördük zulümden gayri.\n            Bu ırmakta ne ölmek var bize, bu ırmakta ne gam var, ne keder var, ne dert. Bu ırmak\n            alabildiğine yaşamaktan, bu ırmak iyilikten, cömertlikten ibâret. Durma, çabuk gel,\n            gelmem deme. Ne evet demek yaraşır sana, ne hayır, dostum, senin şânına sadece gelmek\n            yaraşır!\n\n            O ırmak, cennet ırmağı mı? Cennet, kendini bedenden ibaret sanan insanlarca, beşer\n            eksenli kabuğuyla kodlanırsa, bu anlayıştaki cenneti elde etme hırsı, aslında nefsin,\n            benliğin kendini var kılma inadının, konfor hayatı çoğaltma emelinin, ölümden sonraya da\n            uzatabilme çabasıdır ki bu da özü yakalamak için derine inmek yerine kabuktaki\n            alışılagelmiş şekillerle yetinmenin tabî netîcesidir.\n\n            Oysa \"alabildiğine yaşamak bu ırmakta\" diye târif buyrulan, hiç bir canlının,\n            hayyu'l kayyûm olanın haricinde olmadığını anlamak, yegâne hayatın O'nda\n            olduğu idrâkin(d)e er(i)mek olsa gerek.\n\n            Şu üzerimize güneşi doğan Cuma, bu birliğin dâveti, benlik kabuğunun nihâyeti, gerçek\n            hayâtın müjdesi olsun inşallah erenlerim"
            }
          ]
        }
      },
      "id": 201904251938
    },
    {
      "article": {
        "header": {
          "date_value": "25 Nis 2019 14:26",
          "title": "MAHREMİ İÇ.İNDİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57311734_349638292333359_3443019891356601007_n.jpg"
        },
        "main_article": {
          "quotes": [
            {
              "type": "metin",
              "text": "[MAHREMİ İÇ.İNDİR]\n            Hakîkat dilber-i râna gibidir\n            Anın zerrin libâsıdır şerîat\n            Sakın soyma anı nâmahrem içre\n            Yüzün suyu hayâsıdır şerîat\n            Hakîkat esâs, öz olduğu için gâyet şîrîndir ammâ hakîkate meydan bulmak şerîat ile\n            mümkün olur. Böyle olunca ârif ona, gelin misâli altın işlemeli elbise, örtü giydirir.\n            Şerîat, Hakk'ın libâsı ve nâmûsudur. Nâmahrem içre sırf hakîkat, mahzâ vahdet üzere\n            muhabbet ettiğin ve şerîatı tatbik etmediğin zaman, hakîkat elbisesini soymuş ve\n            nâdânlar arasında uryân etmiş olursun!\n\n            Câm est şerîat ve hakîkat bâde\n            Ger câm şikestî be-yakîn bed-mestî\n            Şerîat kadeh, hakîkat mey gibidir eğer kadehi kırarsan fena sarhoşsun; ne yaptığını\n            bilmiyorsun!\n\n            Âh ne yazık! Senin (zihni) havsalan geniş olsaydı da canımdaki (gizli) gönül şerhi sana\n            açılıp âşikâr olsaydı!\n            (Çünkü hakîkate dair söylenen) bu sözler, ruh memesinden (akan) süttür. Onu çeken\n            olmayınca iyi akmaz. Dinleyen (hakîkate) susamış ve (hakîkate) tâlip olursa vâiz ölü\n            bile olsa dile gelir. Dinleyici (dinlemekten) yorulup usanmazsa konuşan dilsiz bile olsa\n            bülbül kesilir. Kapımdan içeri bir namahrem (hakîkate dair bu bahislere aşina olmayan\n            birileri) girince harem halkı (gönlümdeki ilahi hakîkatler), perde arkasına gizlenir.\n            Zarar vermekten uzak mahrem (hakîkate teşne olan) birisi gelince de kendilerini gizleyen\n            o mahremler (ilahi hakîkatler), yüzlerinin (güzelliğini örten) peçelerini açarlar.\n            [Hazret-i Mesnevî-i Ma'nevî\n            I, 2377-82]\n\n            Kapımdan nâmahrem içeriye girdiği vakit\n            Ehl-i harem perde içinde saklanır\n            Ve eğer zarardan uzak bir mahrem içeriye gelirse\n            O mestûrlar, nikâbını açarlar\n\n            Kapı çalınır, birisi çıkar, \"Mahrem geliyor\" der. O aile efrâdı, kadınları,\n            kızları örtünürler. Yâhut \"Mahrem değil\" deyince \"örtünmeye lüzûm\n            yok\" anlaşılır. Allah ile kulu arasında, o mahremiyet perdesi bir kere kalktıktan\n            sonra, ikilikten kurtulup \"hâ O hâ ben\" yakınlığında, yâni naz makâmında\n            olunur.\n\n            İnsanlar uykudadır, öldükleri zaman uyanırlar ve mûtû kable en-temûtû şerâbın, ehlî\n            dilinden nûş idenlerin mertebesi, buna misâldir vesselâm"
            }
          ]
        }
      },
      "id": 201904251426
    },
    {
      "article": {
        "header": {
          "date_value": "25 Nis 2019 05:50",
          "title": "VARSA YOKSA BİR SECDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/58410462_2189813457779337_9203346466583947996_n.jpg"
        },
        "main_article": {
          "quotes": [
            {
              "type": "metin",
              "text": "[VARSA YOKSA BİR SECDE]\n            Hakîkatte salât, insan-ı kâmile bir tek secdeden ibarettir. O secde ruhun, ruh-u âzâmâ\n            inkiyâdından ibarettir.[Âmiş Efendi Hazretleri]\n\n            Sakahüm esrârına gel ârif ol\n            Nefse uyup ayrılma adâletten\n            Rabbehum şarâben tahûra'yı bil\n            Sâkî isen dûr olma sahavetten\n\n            Âlemde mürşid-i kâmil yok deme\n            İlmini terket secde kıl Âdem'e\n            Çünkü şeytan erişmemiş bu deme\n            Ebed mahrum kalmış o saâdetten\n\n            Görünen her zerre semme vechûllah\n            Uyar kalp gözünü, olasın âgâh\n            Zât-ı Hak, ehl-i hâl gönlünde her gâh\n            Nâ-ehil kurtulamaz şekâvetten\n\n            Hünkâr eşiğinden gider Hakk’a yol\n            Ehl-i hâl isen orada kâim ol\n            Bağ-ı vahdette yoktur sağ ile sol\n            Aç cân gözünü, kurtul dalâletten\n\n            Abdal Ziyâ, Hakk’la Hak olmayanlar\n            Gönül evi âşk ile dolmayanlar\n            Öz cânında cânânı bulmayanlar\n            Feyz alamazlar Şâh-ı Velâyet’ten"
            }
          ]
        }
      },
      "id": 201904250550
    },
    {
      "article": {
        "header": {
          "date_value": "24 Nis 2019 23:48",
          "title": "HAYIRLI OLSUN TESBİHCİSİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57088311_667555857014389_4684695979760647527_n.jpg"
        },
        "main_article": {
          "quotes": [
            {
              "type": "metin",
              "text": "[HAYIRLI OLSUN TESBİHCİSİ]\n            Hacı Bayrâm-ı Velîyyullâh dâmeninde, Âsım Babadan dinlediklerimden\n\n            Bunu 30 sene önce vîrânede bulduydum\n            -Şu gördüğün paşa dedemden bize mîrastır\n            -Ağır ağbilerden birinin hediyesidir bi bak hele\n            -Zor durumdayız, babamdan kalma şu antika ne eder\n\n            Değil, değil, değil\n            Hiçbiri de gerçek değil\n\n            Akşama kadar getirdikleri hep boncuk, hep boncuk! Bir de bu kehribârı kaça alırsın diye\n            sormuyorlar mı!\n\n            Kehribârın hakîkîsi bu kadar bol olsaydı\n            Hiç ateş pahası olur muydu hediyyesi\n\n            Nidelim öyle boncuğu\n\n            öyle diyemiyoruz tabi incinmesin diye\n            İdâre müdâre dünyâsı, neylersin\n\n            Bu sendeki bize yaramaz,\n            senin aradığın da bizde bulunmaz\n            Var sen, alacak olana sor ederini\n            deyip yoluyoruz erenlerim\n\n            Bana suâl sorma, cevap müşküldür\n            Her sırrı ben sana açamam hocam\n            Hakkın hazînesi darı değildir\n            Câmi avlusunda saçamam hocam\n            Ölümden ürker mi tez ölen kimse?\n            Çoktan mazhar oldum ben Hak nefese\n            Bu demi sürerken ecel gelirse\n            İşimi bırakıp kaçamam hocam\n\n            Yalan yok mâcerâyı dinleyen bir âşığından duyduk:\n            Âh... Bir kehribâr tesbih yok mu dedi meczûb\n            BENi sürekli kendine çekip duruyor..."
            }
          ]
        }
      },
      "id": 201904242348
    },
    {
      "article": {
        "header": {
          "date_value": "24 Nis 2019 20:55",
          "title": "TEVHÎDE DÂVET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57370761_853207385023487_1876936703749733598_n.jpg"
        },
        "main_article": {
          "quotes": [
            {
              "type": "metin",
              "text": "[TEVHÎDE DÂVET]\n            Kardeş beri gel gitme yabana\n            Hû hû diyelim tevhîd idelim\n            Ey cân besdir uygıl babana\n            Allâh diyelim tevhîd idelim\n\n            Sen bunda neye geldin a kişi\n            Anlayıp anı işle o işi\n            Dost eşiğine ko cân u başı\n            Allâh diyelim tevhîd idelim\n\n            Fikr eyle Hakk’ı anla özünü\n            Kâmil kişinin dinle sözünü\n            İbretle açıp iki gözünü\n            Hak Hak diyelim tevhîd idelim\n\n            Halk itdi seni çünkim yaradan\n            Bir bil ü kaldır küfrü aradan\n            Ahmed feleğe vardı buradan\n            Hay Hay diyelim tevhîd idelim\n\n            Nefsini bilen Rabbini bilir\n            Hakk'da bir olub Hakkile gelir\n            Ol kenz-i hafî nakdini alır\n            Kayyûm diyelim tevhîd idelim\n\n            Otlakda koma nefsin sıyagör\n            Kalbin pasını dâim yuyagör\n            Sultân kona mı anda duyagör\n            Allâh diyelim tevhîd idelim\n\n            Feth it yedi uzvu bunda yüri\n            A'dâya ola gâlib seferi\n            Bul kendine sen bir rehberi\n            Allâh diyelim tevhîd idelim\n\n            Vâhib hibesin eksik mi ider\n            Fazl u kereme minnet mi ider\n            Vâhid ehadi ğayret mi ider\n            Allâh diyelim tevhîd idelim\n\n            Gel Kâimîyâ yâd it Samed’i\n            Aşkile bu gün dilden koma di\n            Yabanda kalan gelsün du[r]ma di\n            Allâh diyelim tevhîd idelim\n\n            Ser-mâye budur tâlib olana\n            Uçmak ne imiş Hakk’ı bulana\n            Rehber bu durur yoldan kalana\n            Allâh diyelim tevhîd idelim\n\n            Her kimde ola 'aşkın eseri\n            Elbette olur Hakk’dan haberi\n            Virürler eline seyf ü teberi\n            Hû hû diyelim tevhîd idelim\n\n            Sofyalı Halvetî meşâyihinden Müslihiddin Efendi hulefâsından Bosnalı Kâimî Hasan Efendi\n            Hazretleri (v. 1691) Kaddesallahu sırrâhu'l âlî"
            }
          ]
        }
      },
      "id": 201904242055
    },
    {
      "article": {
        "header": {
          "date_value": "23 Nis 2019 23:22",
          "title": "GÖR.ÜNDÜ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/57133920_394485734734269_5313064743056703984_n.jpg"
        },
        "main_article": {
          "quotes": [
            {
              "type": "metin",
              "text": "[GÖR.ÜNDÜ]\n            Aceb katre ki deryâ anda mahfî\n            Bu mahfî sırrı sen senden sor indi\n\n            Murâdı on sekiz bin ‘âlemün sen\n            Bu gaflet pes sana sendendür indi\n\n            Sana gel sen seni sende bulıgör\n            Sana bak sendeki bil kimdür indi\n\n            Fenâ ol kim bulasın zevk-i vuslat\n            Bu sözüm düş midür sana yor indi\n\n            Hicâb-ı nûr u zulmet külli sende\n            Niçe sen sen niçe ben ben tur indi\n\n            Sana senden yakındur aşrı tap bak\n            Yoran mülkine sultân ol yor indi\n\n            Asılda ‘âşık u ma‘şûk u ‘ışk bir\n            Bu birden gerçi kim yüz bin görindi\n\n            Eger âyîne bin olsa bakan bir\n            Gören bir görinen bin bin görindi\n\n            Salâdur kime gark olmak dilerse\n            Yûnus bu bahre gavvâs ol gir indi"
            }
          ]
        }
      },
      "id": 201904232322
    },
    {
      "article": {
        "header": {
          "date_value": "10 Eyl 2019 23:01",
          "title": "TRAUMA ° FREE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69335521_2102620673365457_2430889795188858645_n.jpg"
        },
        "main_article": {
          "quotes": [
            {
              "type": "metin",
              "text": "[TRAUMA ° FREE]\n            Benim çocukluğum pek sevgi dolu geçmedi, anne babamla ilgili pek çok travmam var.\n            Bunlardan nasıl kurtulabilirim? Tasavvufta bilinçaltı dönüşüyor mu?\n\n            Gökte uçarken yere indirilen insanın, çocukluğunda problem yaşamayanı pek yok gibidir.\n            Herkes kendi mâcerâsında aldığı darbeler mikdârınca \"güzel travmalar!\" yaşar.\n\n            Neden güzel dedik? Çünkü onların hepsinin Bir'e varma yolunda, bir hizmeti var,\n            \"dönüşüm celâl ile olur\" her ne kadar bunu hazmetmek kolay gelmese de.\n            Hazmetmedikçe yaşı büyümüş olsa da kişi yeni travmalarla debelenmeye, küçülmeye devam\n            eder.\n\n            İşbu ateşten gömlekle, benlik tortuları arındıkça nefs tertemiz hale, aslî sâfiyetine\n            geri dönebilirse orada bir sürprizle karşılaşır. Zîrâ ateş sadece yakmaz, farkında olanı\n            pişirir de!\n\n            Genel ve bilinen cevap ise, travmalarınız için gereken terapileri alıp psikolojik\n            düzlemde belli bir sağaltım yönüne gidebilirsiniz.\n\n            Tasavvufta ise benlik arındırılırken anneyi anne, babayı baba, insanları ayrı bağımsız\n            bireyler olarak görme hali ortadan kalkar. \"Bana onu yaptılar, şunu ettiler, ben\n            hak etmedim vb.\" çiğ bakış açısı yanar yok olur. Hakk'tan gayrı bir şey\n            kalmayınca kavgası biter. İddiası, davası düşer... kavgası bitenin travması olmaz. Yeni\n            travma da üretmez. Bu tasavvufun henüz giriş seviyesidir, varın gerisini siz tefekkür\n            edin.\n\n            Derviş, psikoloğa gitmez diyebilir miyiz o zaman?\n            Eh biraz iddialı olacak ama dervişse gitmez! Mürşidi Hak olanın, müşkili bâki olmaz,\n            olamaz!\n\n            Elbette derviş de darbe alır fakat bir farkı vardır muhatabını tanır, sahibini bilir.\n\n            Nasıl yâni?\n            Hooop şöyle derin bir nefes alır, sahibi olan içine dolunca, derdi nasıl sahiplene!\n\n            Her nefes nefha-i Rahman'dır bizi besleyen... \"Ben\" dediğimiz yerde\n            \"şer iş\" çıkıyor; kötü âlet oluyoruz birliğe, hâliyle kem âletle de kemâlât\n            olmuyor, olamıyor!\n\n            Bu son cümle manâ, cuk oturdu bende\n            Şunu da bilmeli ki \"kem alet\" benim kendi bozuk benlik algım, kendimi ve alemi\n            seyrettiğim pencerdir evvelâ\n\n            Dervişler, işi kendilerinin yaptığı zannederler amma her eli dümen tutanı kaptan\n            sanmamak lazım... Kaptan köşkü ne vakit boş kalmış ki\n\n            Seyr ü sülûk tam gaz iken, bir de motto bırakalım yol arkadaşlarına: Enjoy the ride;\n            Murâdî is the driver!"
            }
          ]
        }
      },
      "id": 201909102301
    },
    {
      "article": {
        "header": {
          "date_value": "10 Eyl 2019 01:56",
          "title": "ZEVK İLE TEKRÂRI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69097836_2421740571433732_3938015475528055308_n.jpg"
        },
        "main_article": {
          "quotes": [
            {
              "type": "metin",
              "text": "[ZEVK İLE TEKRÂRI]\n            Bize bizden görünür Hak, bu sûretler bürünür Hak\n            Kamu şekden arınır Hak, gönülde koma ağyârı\n\n            Silenler kendilik tozun, görürler hakkıyla özün\n            Hicâpsız yüzyüze yüzün, onundur zâhir ezhârı\n\n            Şehâdet gâibe olmaz, ukûbet nâibe olmaz\n            Hem ücret mevhîbe olmaz, mihenge ur hükümdârı\n\n            Latîf ile kesîfin ol arasında ol dura yol\n            Ola Hakk'dan bu halka yol, açıla varlık anbârı\n\n            Buna dört terk ola şâhid, biri dünyâ biri ukbâ\n            Biri hestî vü terk-i terk yürü artık saç envârı\n\n            Hak, insana bürünmüştür, görür ol kim arınmıştır\n            Beşârettir görünmüştür, Resûlullâh'ın ikrârı\n\n            Mukarrer görünen budur, inanır ol ki nîk Hû'dur\n            Benu hep gösteren Hû'dur, kosun münkîrler inkârı\n\n            Hüve'l Hak evvel âhir kesâfetten olur zâhir\n            Şuûnda birdir ol tâhir, çü bunda yok tekrârı\n\n            Asıldan kim ırak aktı, anı nefs ateşi yaktı\n            Hakk'a gayrı deyip baktı, koyup bu asl-ı dîdârı\n\n            Yetiştik özge bir ana, gelir tesîri her câna\n            Kuşa neylerdi bir dâne, uzatmasa o minkârı\n\n            Vücûdun mülketin feth et çıkıp senden sana gel git\n            Kamusun yit, yine gel bit, dikip başında ekvârı\n\n            Olanla ol ki olmuştur, dolanla dol ki dolmuştur\n            Buluşla bul ki bulmuştur, koma dilden bu ikrârı\n\n            Şükr kıl Kâimî şimdi çü gördük söyleyen kimdi\n            Sücûd et zâtına imdi anın bilip kamu dârı\n\n            Anâ kim Hak dedi levlâk, salâtıyla selâm it pâk\n            Hem ehl-i beytine o hâk ola her şâm o eshârı\n\n            Cemî' evlâd u ashâba, çehâr yâr-ı erbâbe\n            Ricâlü'l gayb u ahbâba 'aded evrâk u ezhârı\n\n            Dil anındır, gönün anın vücûdu bu ten ü cânın\n            Hükm her yüzde Sultânın çün anındır kulun vârı\n\n            Hüve'l evvel Hüve'l âhir Hüve'z zâhir Hüve'l bâtın\n            Vücûd içre zikr-i zâkir bulunmaz anda tekrârı\n\n            İşbu tevhîd neş'esinin,\n            Her yetîmin gözü yaşı hakkiçün\n            İçi dışı birlikte olanlar hakkiçün\n            Merd insanların vefâsı hakkiçün\n            Habîbin yoluna sâdıklar hakkiçün\n            Gerçek erenler, Hakk'ı görenler hakkiçün\n            Lûtfen, keremen ikrâm olunmaklığı niyâzıyla"
            }
          ]
        }
      },
      "id": 201909100156
    },
    {
      "article": {
        "header": {
          "date_value": "10 Eyl 2019 01:17",
          "title": "Y•OL.T•ÂRİFİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69395659_2722899817728248_1785094699888317877_n.jpg"
        },
        "main_article": {
          "quotes": [
            {
              "type": "metin",
              "text": "[Y•OL.T•ÂRİFİ]\n            Bâb-ı 'ulûmi tarz-ı 'Alî'den\n            Aşk şerâbını nûş it velîden\n\n            Alçakda ola durma sezerler\n            Arayı arar şöyle gezerler\n\n            Ârif olanlar biri birinden\n            Sorar ki kopmaz yerinden\n\n            Âyine olur biribirine\n            Duyar ki kendi özü yerine\n\n            Bildi ve gördü kendi öz imiş\n            Söyler sözünü kendi söz imiş\n\n            Benden banadır göründü Mevlâ\n            Mecnûn'a kendi oldu vü Leylâ\n\n            Bu cümle sûret kendi evidir\n            Ortağı yoktur özge kavî'dir\n\n            Göründü eşya ser-cümle Hâlık\n            Gayrı değildir ortada Mâlik\n\n            Sûret yüzüdür bu devr-i gerdûn\n            Kimi hareket kimisi meskûn\n\n            Aşk ile bunlar cümle devrdir\n            Kimi âşkâre kimi setrdir\n\n            Olmasa bu aşk cümle donardı\n            Su vermez ise yine yanardı\n\n            Ger olmasaydı bu aşk-ı Mevlâ\n            Bu cümle âlem olurdu lâ lâ\n\n            Levlâke levlâk hakkında geldi\n            Artık kim anı medh idebildi\n\n            Sallû aleyhi cân u dil ile\n            Âl-u ashâba gel gel yol ile\n\n            Tâ-hâ vü Yâ-sîn Kurân gelipdir\n            Ol zât-ı Mevla medhin idipdir\n\n            Bir âşıka kim o ola delîl\n            Bir dem ola mı âlemde zelîl\n\n            Çün 'aşk ola bu âlemde varlık\n            Kanda onunla yanar o varlık\n\n            Hey Kâimî gel yeter sefâhet\n            Nutka urur çün sâhib-i fesâhat\n\n            Ol müznîbîne eyler şefâat\n            Tevbe ile sen eyle kanâat\n\n            Yokluk iline ger yol bulasın\n            Bellidurur kim menzîl alasın"
            }
          ]
        }
      },
      "id": 201909100117
    },
    {
      "article": {
        "header": {
          "date_value": "9 Eyl 2019 23:36",
          "title": "Y•OLA•GİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70594992_236190637271811_4469346978386124219_n.jpg"
        },
        "main_article": {
          "quotes": [
            {
              "type": "metin",
              "text": "[Y•OLA•GİR]\n            Kanda isen Hak seninle kâim ü dâim ola\n            Birden artık bulamazsın kendine gel gir yola\n\n            Evvel Âhir Zâhir ü Bâtın olan Hak'dır kamu\n            Hadd ü hasra 'akl ü nakle sığmayan sağa sola\n\n            Şeş cihetten bî-nişân ü lâ-mekân ol bî-zevâl\n            Yokdur artık illâ O'dur kanda kim varlık ola\n\n            Cümle mevcûdun vücûdu hem Semî' ol hem Basîr\n            Ana benzer nesne yok olmuş olacak ol ola\n\n            Bâtının ızhârıdır zâhir vücûd-ı kâinât\n            İbtidâ vü intihâ gören görünen ol ola\n\n            Hak gözile Hakk'ı Hak'da kim görürse ol bilir\n            Lâ-ilâh illâ hüve'l-Hakk birliğile bir ola\n\n            Hakk ile Hak'da gelip kendi vücûdun Hak bilen\n            Kendini sûret görüp çıkmaya ol eğri yola\n\n            Ger çıkarsa sûrete sûret görür kendözünü\n            Bil ki Hak'dan zâyi' oldu saptı sağdan ol sola\n\n            Kendini kaçan unutsun Hakk ola yine vücûd\n            Kendi zâhir Hak yerine Hak nice zâhir ola\n\n            Herkese kendi vücûdur günahı der resûl\n            Kendini var Hakk'ı gâyib eyleyen zu'mî ola\n\n            Nefy ü isbât zikrinin tesîri Hak tevfîkile\n            Sünnet-i İbrâhim üzre süre girip bu yola\n\n            Kurtula şirk-i hafî'den hem celî'den 'âşıkân\n            Hakk'ın artık uyması mahvola kendi Hak ola\n\n            Çün 'ademden çıktı Âdem baktı 'âlem yüzüne\n            Kendözünden gayrı bir şey bulmadı kanda bula\n\n            Âşık oldu kendözüne bakmadı bu sûrete\n            Cenneti vü 'izzeti bak sattı bir dâne pula\n\n            Çar 'anasır kisvesiyle türlü türlü seyrine\n            Her cihetten bir sıfatla kendözün gör n'ola\n\n            Cümle 'âlemler sorula Kâimî özün görüp\n            Atasından değdi mîrâs kîsesi cevher ola\n\n            Âh erenlerim,\n            Deprenmeden dil ile leb,\n            OL•SUN rızâ üzre taleb\n            Aşk u niyâzın eylerim..."
            }
          ]
        }
      },
      "id": 201909092336
    },
    {
      "article": {
        "header": {
          "date_value": "8 Eyl 2019 23:07",
          "title": "EHLİNE MUHABBET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69549944_157749292042270_1334928456034816181_n.jpg"
        },
        "main_article": {
          "quotes": [
            {
              "type": "metin",
              "text": "[EHLİNE MUHABBET]\n            Vazifem karşılığında sizden bir ücret istemiyorum; sizden istediğim, ancak akrabaya\n            sevgi ve Ehl-i Beytime muhabbettir. [Şûrâ:23]\n\n            Benden sonra, Allah'ın Kitâbı ve Benim Itretim'e (zürriyetim, Ehl-i beytim)\n            sımsıkı sarılan kurtulmuştur. buyuran Varlığın Sevinci'nden bir tavsiye:\n            \"Çocuklarınızı üç haslet üzere yetiştiriniz: Peygamber sevgisi, Ehl-i Beyt sevgisi\n            ve Kurân kırâati\"\n\n            Ey iden Hakdan ümmîd-i iltifât\n            Hamse-i âl-i abâya kıl salât\n\n            Onların cümlesine, katından inen her bir yağmur tanesi adedince ve O'nun engin\n            rahmeti mikdârınca selâm olsun, arz-ı ubudiyyet takdîm olunsun.\n\n            Meded Ey Sâkî-i Kevser,\n            Aman ey günahkârlara şefâat eyleyen,\n            Ben, sahneye çıkması acaip bir çağa denk düşen, garîb bir günahkâr kulunum. Sen şefâat\n            edensin, makbul-i ricâsın, şefâatin reddedilemez, vallahi reddedilmez, billahi\n            reddedilmez.\n\n            Meded aman yâ ehlelbeyt!\n            Zavallı bir günahkâr, kimsesiz bir yetîm ve nefsine esîr olmuş bir kul olarak şefkat ve\n            merhamet kapınıza geldim. İlticâm ancak bu kapıyadır.\n\n            Şey'en lillâh..."
            }
          ]
        }
      },
      "id": 201909082307
    },
    {
      "article": {
        "header": {
          "date_value": "8 Eyl 2019 00:14",
          "title": "HEPSİ•HİÇ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67678893_747576269005910_7033068654208556453_n.jpg"
        },
        "main_article": {
          "quotes": [
            {
              "type": "metin",
              "text": "[HEPSİ•HİÇ]\n            Yokluktan varlığa, bâtından zâhire bir sefer, bir devr-i dâim sürer gider.\n\n            Henüz hiç bir şey yoğ idi, ses yoğ idi, görüntü yoğ idi, varlık yoğ idi, hiç bir şey yoğ\n            idi... Cümle yoklar a'mâ boyutunda bir noktada gizliydi.\n\n            İşte o ilk boyutta \"bilinmekliğe muhabbetten\" bir hareketlenme oldu. Âdetâ\n            bembeyaz bulutlar gibi bir yapı belirdi. O bembeyaz bulutlar siyah bulutlara dönüştü...\n            Ve bir patlama ile yıldırımlar başladı. O yıldırımlar, yağmur getirdi. Görünmez, görünür\n            olmaya başladı.\n\n            Ve yaşam oluştu, bedenler göründü. Var, nice türlü don giyindi, heşey bedenlere\n            dönüştü... Hiçlikten hepliğe bir dalgalanma oldu, bir yürüyüş oldu, sefer başladı.\n\n            Yokluktan varlığa bir filizlenme oldu. A'mâ, hiçlik boyutu idi. Bembeyaz bulutlar,\n            Nûr boyutu idi. Siyah bulutlar, Rûh boyutu idi, tohum boyutu idi. Patlamalar, tecelli\n            boyutu idi. Yağmurlar, yaşam boyutu, açığa çıkışın başlama boyutu idi. Bedenler, beşer\n            boyutu, toprak boyutu idi.\n\n            Âmâ, Nûr, Rûh boyutu: Ulvî âlem boyutu, Semâ boyutu idi. Patlamalar, yağmurlar, yaşam,\n            bedenler: Arz boyutu, yer boyutu, yeryüzü, toprak yani içine düştüğümüz dünya boyutu\n            idi.\n\n            Her şey hiçlikten hepliğe arz edilmişti. Boşuna yer denmemişti, açığa çıkan her şey,\n            yani arz edilen her şeyi, ulvî boyut yerdi yâni içine çekerdi. Ölüm denilen şey, ulvî\n            âleme çekilişten başka bir şey değildi.\n\n            Her şey, ulvî âlemden yansıyan bir nûrla başladı. Sonsuzluğa akıp giden o nûr ışığa\n            dönüştü. O ışık içinde hayat taşıyordu.\n\n            Bütün her şey O'ndan açığa çıktı ve O'na dönmekte. İşte \"O: Hû\" idi.\n\n            Ve böylece varlığa dair cümle esrâr, insanda toplandı.\n\n            Târık Sûresi'nden sahneler:\n            1- Ulvî Âlem ve ondan yansıyan nûr'a\n            2- İdrak ettin mi o güçlü nurun ne olduğunu?\n            3- Sonsuzluğa akıp giden içinde hayat taşıyan o ışığı\n            4- Bütün nefisler onunla korunur.\n\n            Gel ey kardeş gerçeğe er, yer.çekiminde kalma, dünyaya esîr olma. Gel kardeş, gök\n            çekimine kapıl ve kendini keşfet, kendini seyret.\n\n            Bak, su damlacıkları varlığından geçip, gaz haliyle göğe çekilmekte ve bulut olarak\n            görünmekte... Dahası Nûr olarak görünmekte.\n\n            Gel sen de varlığından geç, aslın olan Nûr'u farket. Bu farkındalıkla, O'nun\n            sendeki taayyünü ile O'nun adına, yerde güzel işler gör ey can!"
            }
          ]
        }
      },
      "id": 201909080014
    },
    {
      "article": {
        "header": {
          "date_value": "7 Eyl 2019 22:53",
          "title": "HÜSEYNÎLER•DENİZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/68931963_376706593243998_8084090495404869616_n.jpg"
        },
        "main_article": {
          "quotes": [
            {
              "type": "metin",
              "text": "[HÜSEYNÎLER•DENİZ]\n            Ona, bedel olarak çok büyük kurban verdik. [Sâffât:107]\n\n            Muhammed İkbal, Peygamber soyunun karşılaştığı bu en zorlu sınamadan söz ederken\n            Seyyid-uş Şuheda Hz. Hüseyin'i bu âyet-i kerimede işaret edilen ''Büyük\n            Kurban'' (Zibhin Azîm) olarak anar.\n\n            Ölümden korkanların yaşadıkları, sonsuzlaşan benliklerin hayatı değildir. Ölüm,\n            Yaratıcı'ya kavuşmaktır ve bunun en muhteşemi de Hz. Hüseyin ile Hallac'ın\n            ölümleridir. Diyor ki İkbal:\"İman adamına her ölüm tatlı gelirse de Hz.\n            Murtaza'nın oğlu Hz. Hüseyin'in ölümü çok başkadır.\" Kerbala şehidinin\n            ölümü, sadece o şehidi göklere ağmakla kalmaz, namertlerin sefilleştirdiği bir dünyayı,\n            \"kirli toprak\" olmaktan çıkarıp güzelliklerin doldurduğu bir cihâna çevirir.\n\n            İkbal, bu noktaya parmak basarken gönül kulağımıza şu dizeyi üflüyor:\"Hüseyin\n            kanıyla sulanmadan çorak bir tarladan ürün alınmaz.\"(Armağan-ı Hicaz, 61)\n\n            Nihâyet aşkla yanan sîneler için, şehidlerin şâhından bir ferman duyulur: \"Ben, bu\n            tarlaya tohum attım; sen kanınla sula ve ürün al!\n\n            Buradan hareketle İkbal, ölümden korku pahasına yaşanmış bir ömrü hayvanî bir hayat\n            olarak görür. İnsan, uzun ömür değil, insana yaraşır ömür istemelidir. Çünkü \"Bir\n            anlık arslanlık, yüz yıllık öküzlükten yeğdir.\n\n            Evsâf-ı Alî oldu benim mâden-i kânım\n            Evlâd-ı ciğerpâresidir cân ü cânânım\n            Ârif dil-i erbâb-ı hakîkatde mekânım\n            Bu nutk-i şerîf oldu benim vird-i zebânım\n            Yâ Rab, beni dûr eyleme evlâd-ı Alî'den\n            Meydân-ı muhabbetteki feryâd-ı Alî'den\n\n            Yâ Hasan el-ihsân\n            Yâ Hüseyn el-meded\n            Mürüvvet yâ Alî kerremallahu'l vechehul âli"
            }
          ]
        }
      },
      "id": 201909072253
    },
    {
      "article": {
        "header": {
          "date_value": "6 Eyl 2019 22:09",
          "title": "ÂH•••",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69380469_441515459905602_9041084311560490308_n.jpg"
        },
        "main_article": {
          "quotes": [
            {
              "type": "metin",
              "text": "[ÂH•••]\n            Hüseyn'e yerler ağlar gökler ağlar\n            Betül-i Murteza, Peygamber ağlar\n            Müselman zâten hem kâfir ağlar\n            Kör olmuş gözlerin kan tuttu Şimr'in\n            Ki görsün öz elinde hançer ağlar\n            Hüseyn'in gömleği Zehrâ elinde\n            Çeker geyha kıyâmet, mahşer ağlar\n            Atanda Hermele ok Kerbelâ'da\n            Göreydin düşman ağlar, leşker ağlar\n            Yazanda Âl-i Tâ-hâ ahvâlin men\n            Kalem gördüm sızıldar, defter ağlar\n            Kulak ver; mescîd okşar, minber ağlar\n\n            Nice bin kez dolup boşalan şu âlem sahnesinde, O'nun gibi \"esaslı bir\n            rol\" ikrâm oluna yâ hu\n\n            Bil ki ey cân, Hakk'a bürhân Ehl-i Beyt-i Mustafâ'dır\n            Her dü âlemde nur-efşân Ehl-i Beyt-i Mustafâ'dır\n\n            Tefrik etme birbirinden Ahbâb-ı Şâh-ı Rüsûlü\n            Onların delîli Kur'ân Ehl-i Beyt-i Mustafâ'dır\n\n            Ümmühâtü'l-Mü'minîndir cümle Ezvâc-ı tâhirât\n            Her biri Resûl'e Cânân Ehl-i Beyt-i Mustafâ'dır\n\n            Cihâr-ı Yâr-ı Güzîn için kem söz etme, eyle edeb\n            Ebûbekir, Ömer, Osman Ehl-i Beyt-i Mustafâ'dır\n\n            Hamse-i Âl-i Abâdır ser-firâzı Ehl-i Beyt'in\n            Ol Ali kim Şâh-ı Merdân Ehl-i Beyt-i Mustafâ'dır\n\n            Fâtıma minnî buyurdu hiç şüphesiz Fahr-ı Âlem\n            Zehrâ Betül Nûr-i Ekvân Ehl-i Beyt-i Mustafâ'dır\n\n            Bil Hasan el-Müctebâdır Gonca-i Bâğ-ı Nübüvvet\n            Cennette Seyyid-i Şeb'ân Ehl-i Beyt-i Mustafâ'dır\n\n            Melce-i ümmettir her an Şâh Hüseyn-i âlem-penâh\n            Ekrem-i Şâh-ı Şehîdân Ehl-i Beyt-i Mustafâ'dır\n\n            Kim \"meveddete fî'l-kurbâ\" sırrı Server-i Nebî'nin\n            Evlâd-ı Esbât-ı cem'ân Ehl-i Beyt-i Mustafâ'dır\n\n            Bizdendir, Ehl-i Beyttendir dedi O'na Fahr-ı Âlem\n            Ali'nin sırdaşı Selmân Ehl-i Beyt-i Mustafâ'dır\n\n            Gel ey münkir inkârı ko, cümlesine eyle ta'zîm\n            Râh-ı hakîkate kervân Ehl-i Beyt-i Mustafâ'dır\n\n            Her birisin cân u dilden sevmesi farzdır ihvânım\n            Sâki-i kevser-i îmân Ehl-i Beyt-i Mustafâ'dır\n\n            Şeyh MURADÎ'den alıp bu nutku tanzîm eden âciz\n            MAHVÎ bir kemter-i kurbân Ehl-i Beyt-i Mustafâ'dır"
            }
          ]
        }
      },
      "id": 201909062209
    },
    {
      "article": {
        "header": {
          "date_value": "6 Eyl 2019 00:41",
          "title": "GEL YÂ HÛ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67823767_652552035232099_8474457666327505971_n.jpg"
        },
        "main_article": {
          "quotes": [
            {
              "type": "metin",
              "text": "[GEL YÂ HÛ]\n            Fırsat ele girmiş iken\n            Gel meclis-i tevhîde gel\n            Bu cân tene ermiş iken\n            Gel meclis-i tevhîde gel\n\n            Bende bu kuvvet vâr iken\n            Aşka gönül u.yâr iken\n            Nûr ile od yanar iken\n            Gel meclis-i tevhîde gel\n\n            Birden bire bir bir bakıp\n            Bu mâsivâ rengin yakıp\n            Su gibi alçağa akıp\n            Gel meclis-i tevhîde gel\n\n            Zikr-i Hudâ kıl hey dedem\n            Döne döne her dem-be-dem\n            Dîdâr-ı yâri gör bu dem\n            Gel meclis-i tevhîde gel\n\n            Müştâk olanlar yârine\n            Vâde komazlar yarına\n            Bakma bu nâmûs ârına\n            Gel meclis-i tevhîde gel\n\n            Mâbuda bunda kul olan\n            Bildi nedir maksûd olan\n            Oldur hemân mevcûd olan\n            Gel meclis-i tevhîde gel\n\n            Nefy edesin halkiyyeti\n            Tâ g.öresin hakkiyyeti\n            Anlayasın sıdkiyyeti\n            Gel meclis-i tevhîde gel\n\n            Kulluk eden ebdân ile\n            Döne döne merdân ile\n            Görüşesin Yezdân ile\n            Gel meclis-i tevhîde gel\n\n            Dön dön Hak'a, ol bî-karâr\n            Dil putların ol kim kırar\n            Evinde dôst eyler karâr\n            Gel meclis-i tevhîde gel\n\n            Zâtın nişânıdır sıfat\n            Gerçeklere kıl iltifat\n            Benlik kafesini tiz ufat\n            Gel meclis-i tevhîde gel\n\n            Aşk ile pîr-perver ol\n            Mülk içre şâh-ı server ol\n            Azmışlara hem rehber ol\n            Gel meclis-i tevhîde gel\n\n            Taşra kalanlar gülmedi\n            Bir dem halâslık bulmadı\n            Tevhîde gelen olmadı\n            Gel meclis-i tevhîde gel\n\n            Pîr Sultân Nûreddîn'e\n            Her kimse bunda dil vere\n            Murâdiyle Hak'a ire\n            Gel meclis-i tevhîde gel\n\n            Şekl-i Muhammed size boş\n            Himmet eder uşşâka hoş\n            Der Kâimî miskîne uş\n            Gel meclis-i tevhîde gel\n\n            İrşâd eder çok münkîri\n            Sâdık nice kalır geri\n            Tûti isen al sükkeri\n            Gel meclis-i tevhîde gel\n\n            Çünkim nazar saldı bize\n            Bizden haber olsun size\n            Erler katılmış bu ize\n            Gel meclis-i tevhîde gel\n\n            Dîn serveri çün Mustafâ\n            Miskinlere eyler vefâ\n            Sallû aleyhi bul safâ\n            Gel meclis-i tevhîde gel\n\n            İç bu muhabbet câmını\n            Firkatde koma cânını\n            Cânında bul cânânını\n            Gel meclis-i tevhîde gel"
            }
          ]
        }
      },
      "id": 201909060041
    },
    {
      "article": {
        "header": {
          "date_value": "5 Eyl 2019 23:18",
          "title": "D.OKUMA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69075232_415567019079781_8331950478998041129_n.jpg"
        },
        "main_article": {
          "quotes": [
            {
              "type": "metin",
              "text": "[D.OKUMA]\n            Hakk’ın yolu ağırdır\n            Sende dünya vâr ise\n            Yaşam sana kederdir\n            Nefsin sana yük ise\n\n            Hakk’ın yolu açılmaz\n            Sende şefkat yoğ ise\n            İlim sana sunulmaz\n            Sende kibir var ise\n\n            İsyân senin dostundur\n            Sende sabır yoğ ise\n            Zulüm senin hâlindir\n            Sende rahmet yoğ ise\n\n            Rahmet sana perdedir\n            Hâlin sana şer ise\n            Hak sevgisi sendedir\n            Hâlin sana hayr ise\n\n            Hakk’ın yolu kolaydır\n            Gönlünde aşk var ise\n            O'nun yolu sevgidir\n            Cân-ı cânân, yâr ise\n\n            Kulda Hakk’ı görmeyen\n            Hep kırılır yetinmez\n            Kulda Hakk’ı seyreden\n            Hiçbir zaman incinmez\n\n            Cuma, rahmet ile secdeye ulaşmak, her varlığı secdede görmektir. Kesrette vahdeti\n            yaşamak, bu selâm ile Hakk'tan gayrısını görmemektir.\n\n            Put yapmayı bırakıp kendini yapmaya başlamalı!\n\n            Bu cuma, gönlümüze aşk ola, halimize rahmet yağa ki çevremize hizmet olup nûr saçıla,\n            âlem huzur bula erenlerim..."
            }
          ]
        }
      },
      "id": 201909052318
    },
    {
      "article": {
        "header": {
          "date_value": "3 Eyl 2019 00:23",
          "title": "ÂH YÂ•••",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67288905_155853308896034_8024230483301382252_n.jpg"
        },
        "main_article": {
          "quotes": [
            {
              "type": "metin",
              "text": "[ÂH YÂ•••]\n            Muharremdir itdiren 'uşşâka âhı, hârem içre olan \"o âh\" hakkıçün,\n            muvahhîd kulların tevhîdi içün, melâmet burcunun maktülleri içün, bize bizden yakın olan\n            gurbetin içün;\n\n            Kalplere serptiğin kıvılcımlardan\n            Bır ışık yanıyor Yâ Hazret-i Hüseyin\n            Sabahın kalbi bu taze nefesle\n            Birlikte kanıyor yâ Hazreti Hüseyin\n\n            Yâ Hasan el-meded\n            Yâ Huseyn el-ihsân\n\n            Cemâli zahir olsa tiz celâli yakalar anı\n            Nerde bir gül açılsa yanıda har ola peyda\n\n            Kâinat taayyünleriyle Cemâl'i perdelerken zül celâli ve'l ikrâm olan Hak Teâlâ\n            Celâl'iyle bütün mevhûm (sanal) varlıkları ortadan kaldırır ve salt cemâl'ini\n            ortaya çıkarır. Bu vechile her Celâl'in ardında mutlaka bir Cemâl'in olduğuna\n            kat'i itikâdımız vardır.\n\n            Celâliyle zâhir olsa bu da geçer be yâ hû\n            Cemâliyle ayan olsa \"Bu da geçer\" de yâ hû"
            }
          ]
        }
      },
      "id": 201909030023
    },
    {
      "article": {
        "header": {
          "date_value": "1 Eyl 2019 20:52",
          "title": "O•NOKTA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69042278_474082719813828_2118966711767770539_n.jpg"
        },
        "main_article": {
          "quotes": [
            {
              "type": "metin",
              "text": "[O•NOKTA]\n            El-ilmu noktatun kesserahu'l câhilûn: \"İlim bir nokta idi câhiller onu\n            çoğalttı.\" diye buyurdu noktanın sâhibi.\n\n            Noktayı (vahdet) bilemeyip inkarına imkan olmayan apaçık ayetleri dağıtanlar (kesret)\n            câhil kaldıklarından, irâdelerini noktanın sâhibine teslîm etmeyerek hâinlerden oldular.\n\n            Câhillerden olup kesserahu'l câhilûn (biri çoğalttılar, manâyı dağıttılar) içine\n            dâhil ve (kesrette) sözler içinde ararlar, özlerini (vahdet) duymadılar.\n\n            Câhiller, hakikati söz kalıbında ararlar; o sözün bâtını olan özden habersizler,\n            irâdelerini Hz. Musa'nın asâsı gibi toprağa bırakmayı [Kada:31] bilmezler.\n\n            Nefsleri üzerine olup ne idüğünü bilip rablerini görmediler. Len terânî: Beni\n            göremezsin. [Arâf:143] sırrıyla perdelenip hakikati söz içinde ararlar. (Aslında yok\n            olan) Sen, (benden kendini ayrı sanırken) beni (yegâne mutlak var) göremezsin: TE-RÂN-Î\n            sırrına vâkıf olamazlar.\n\n            Sâhi sen kendinin özeti olan, vechini (vesikalık hâlini) bir ayna olmadan görebiliyor\n            musun? Evet ey tâlip ben dediğin her ne ise, kendi kendini görebiliyor mu!\n\n            O, sen demektir\n            Ama sen, sakın ben deme\n            Hep sen diye söyle\n            Göz, dürüst görürse\n            Sen, O olursun: O zâten sen!\n            [Hz. Pîr-i Destgîr-i Münîr: Mevlânâ]\n\n            Uyananlara, dem-i vahdet mübarek olsun..."
            }
          ]
        }
      },
      "id": 201909012052
    },
    {
      "article": {
        "header": {
          "date_value": "31 Ağu 2019 02:54",
          "title": "NE AYIP",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69369555_166713241131499_2566030799528640105_n.jpg"
        },
        "main_article": {
          "quotes": [
            {
              "type": "metin",
              "text": "[NE AYIP]\n            Başkalarının yanlışıyla kendini doğrulamayı seven ayıp görücü birisi efendi hazretlerine\n            sual eyledi: \"Denizci bir adam teknesinde otururken teknenin omurgası kabuklu bir\n            deniz hayvanını yararak öldürmüş, cana kıymış... Tekneyi kullanan adam suçlu mudur yoksa\n            tekne sâhibi mi suçlanmalıdır?\n\n            Belli ki ne denizci adam ne de tekne sahibi, hayvanı öldürmek niyetinde değillerdi, bu\n            yüzden suçlanabilecek tek kimse sensin!\n\n            Şiddetli bir rüzgar bir ağacın dalını koparsa ve bu dal da düşüp birini öldürse, ne\n            kâtil ne de kurban olurdu. Bütün dünyada tek bir yer ve hiçbir an\n            yoktur ki canlılardan biri acı çekiyor olmasın!\n\n            Bir ömür kendi nefsinde göremediğin koca bir ayıbı, başkasında bir çırpıda görüvermen ne\n            büyük ayıptır.\n\n            Şimdi sen şu gerçeği hiç unutma ve ayıp gören, kusursuz yayını bozan ârızalı gözden\n            kurtulmayı dile sâhibinden: Kabahat yapanın günahı affolunur da kabahat görenin günahı\n            affolunmaz!"
            }
          ]
        }
      },
      "id": 201908310254
    },
    {
      "article": {
        "header": {
          "date_value": "31 Ağu 2019 02:06",
          "title": "PARLAK AYNA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67830929_2420592784891461_8817889101087258819_n.jpg"
        },
        "main_article": {
          "quotes": [
            {
              "type": "metin",
              "text": "[PARLAK AYNA]\n            En saf aynaya yansıyan kitaptaki, Rahmân:29 gereği mâdem herşey \"bir\n            yerde kalmamak, bir kararda durmamak\" temeliyle ayakta durur, her gün bir yerden\n            göçmek, her nefes yeni bir idrâke ermek, solmaz pörsümez yeniyi selamlamak ne güzeldir\n            ne güzel.\n\n            Parlak, tertemiz bir aynayı düşünelim: kendine has bir şekli ve görüntüsü olmadığı\n            halde, nice bin şekli gösterebilir değil mi?\n\n            Niçin bu böyledir?\n            Çünkü ayna tabiatı gereği parlaklığı (lekelenmemiş berraklığı) sayesinde hepsini\n            yansıtabilir. Sizin de\n            eğer zihinleriniz lekesiz ise, hatalı düşüncelerle meşgul olmaktan kurtulacaksınız;\n            kendi ve başkaları kavramlarıyla zihninizin karışması, idrâkinizin bulanması ortadan\n            kalkacak; saflık (lekesizlik) sayesinde edineceğiniz sınırsız algılama yeteneği dışında\n            hiçbir şey olmayacak. Âni aydınlanma demek HÂLÂ BU HAYATTA İKEN sınırlardan kurtulmak,\n            gerçeğe uyanmak demektir.\n\n            Neredeyse bir ömrü, aynadaki yansıma ile bir olup bu yanılsamaların peşine düşerek\n            geçirenlere biraz daha ışık lutfetseniz?\n\n            Bir ayna nasıl yeşili, kırmızıyı, siyah ve beyazı, bunların hiçbirinden en ufak ölçüde\n            etkilenmeden tarafsızca yansıtırsa; şelalenin suları gökkuşağının bütün renklerini nasıl\n            renksiz saflığını yitirmeden yansıtırsa; rüya görenler nasıl ellerini bile kıpırdatmadan\n            aşk ve şiddet eylemlerine şâhid olurlarsa aydınlanmış birinin zihni de durmaksızın süren\n            oyununa öylece tepki verir: seyrinde ne geçerse geçsin, onun akışına izin vererek,\n            görüntüyü çekip kaydetmeden, itip reddetmeden, baskılayıp formunu değiştirmeden, neyse\n            o, sâdece olduğu gibi izleyerek.\n\n            Göz yum cihândan, aç gözünü kendi hâline\n            Sen göz yumup açınca bu dünya gelir gider\n            Bu seyrin sonunda, çekici şeyleri zihninizde onlara karşı muhabbet uyanmadan, itici\n            şeyleri onlara karşı nefret uyanmadan görebilmelisiniz.\n\n            Bakma, bakmana bak\n            Görme, görmeni gör\n            Duyma, duymanı duy\n            Hissetme, hissetmeni gözlemle\n            Gözlemlemeni fark et ve kendini bil!\n\n            Şimdi şu aynayı can kulağıyla bir dinle:\n            Ayna, seni sana gösteren bir şey olduğunu söyler durur sana... Ve Dost, vechini\n            gösterince mirât-ı mücellâdan:\n            🎵\n            Âyinedir bu âlem, her şey Hak ile kâim\n            Mir'at-ı Muhammed'den Allah görünür dâim"
            }
          ]
        }
      },
      "id": 201908310206
    },
    {
      "article": {
        "header": {
          "date_value": "31 Ağu 2019 01:19",
          "title": "B.AŞKA ZAMAN YOK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67450934_2468833820067023_2918959864343750002_n.jpg"
        },
        "main_article": {
          "quotes": [
            {
              "type": "metin",
              "text": "[B.AŞKA ZAMAN YOK]\n            Yaşamak seninle bir başka zamanı \n            Bir başka zamanda seni yaşamak\n            böyle demiyor muydu şâir?\n\n            Huzuru erteleme, başka zamanda, başka yerde arama, tek sermâyen şimdi ve burada ve sen\n            uzaklarda ve yarın aradıkça ondan uzaklaşıyor, sermâyeni boşa harcıyorsun güzeller\n            güzeli!\n\n            Kendime doğru yola çıkmalı değil miyim?\n            Bir kutsal sefer, bir hac hazırlığı?\n\n            Yol, her zaman tam da ayağının altındadır.\n\n            Bak şimdinin sarhoşundan bir şiir doğuyor, bilmem ki neler söylemek istiyor:\n\n            Ölüm ve doğum, gün ve gece\n            Sular akar, çiçekler solar\n            Ancak şimdi öğrendim\n            Burun deliklerimin aşağıyı gösterdiğini\n\n            Death and birth, day and night, \n            Water flowing, flowers withering, \n            It's only now I know\n            That nostrils point downwards.\n\n            Bunu anlamamız, bu gücü kazanmamız için ne yapabilirsiniz?\n\n            Bir eksiğin yok ki! Doğdukları andan itibaren hakiki birer aslan olan aslan yavrularıyla\n            kıyasla kendini! Çünkü ansızın aydınlanan, birden uyananlar için bu aynen böyledir!\n\n            Ne yapmalıyım? Kendimi sizin beni gördüğünüz gibi göremiyorum. Belki siz haklısınız, ben\n            yanılıyorum fakat kendimi algıladığım gibi algılamaya nasıl son verebilirim?\n\n            Kendisinin bir dilenci olduğuna inanan bir şehzâde nihâyetinde tek bir yolla iknâ\n            edilebilir: O, ayağa kalkmalı ve şüphesiz bir sultan gibi davranmalı ve neler olduğunu\n            görmelidir.\n\n            Söylediklerime zihnen ikna olarak, kalben inanarak doğruymuş gibi davranın ve olacakları\n            seyrederek hükmü kendiniz verin.\n\n            Bütün ihtiyâcın olan, ilk adımı atmak\n            için gerekli küçük bir inanç. Tecrübeyle birlikte güven de gelecek ve artık bana\n            ihtiyacınız olmayacak. Bir süre için bana güvenin..."
            }
          ]
        }
      },
      "id": 201908310119
    },
    {
      "article": {
        "header": {
          "date_value": "30 Ağu 2019 08:29",
          "title": "KATREMİN.İÇİNDE.UMMÂNIM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67795613_2413042752270430_1231344329984517725_n.jpg"
        },
        "main_article": {
          "quotes": [
            {
              "type": "metin",
              "text": "[KATREMİN.İÇİNDE.UMMÂNIM]\n            Zerreyi hûrşîd-i enver, katreyi umman eder\n            Aşkdır bu, ettirir mûru Süleyman ile bahs\n            Aşk öyle bir şeydir ki zerreyi en parlak güneş, damlayı deniz eder; karıncayı da\n            Süleyman'la konuşturur, bahse tutuşturur.\n\n            Bu ne kudret bu ne san’at bu ne hikmetdir görün\n            Zerreyi kevn, katreyi deryâ-yı ummân eyledi\n\n            Hak nuru ile bakan, zerrede sonsuzluk güneşini görür, katrede bütün denize şâhid olur.\n            O nur ile bakan gözler, bütün maddede onun\n            sanatını, büyüklüğünü müşahade eder. Zerrede sonsuzluk güneşinin parladığını hayranlıkla\n            seyreder.\n\n            Herşeyi maddede arayanların akılları gözlerindedir. Oysa görmek için göz gerekmez bir\n            kalbiniz varsa!\n\n            Ufak bir şeyde O'nun kudretini, sanatını, yaratma gücünü müşahade etmek, zerrede\n            güneşi görmeye; bir kimsenin katre-i\n            vücudunda Hakk’ı esma ve sıfatıyla görebilmekse bir damlada denizi görmeye benzer.\n\n            Erenler bu hâli ızhâr için \"Cihan, bizim sevgilimizin güzelliğini aksettiren bir\n            aynadır”\n            buyurmuştur.\n\n            Ey hakikate susamış can,\n            \"Ben gizli hazine idim\" hadisini tekrar oku da o gizli sırları açıkça gör.\n\n            Yokluk\n            aynadır. Âlem, insanın aksidir. Çünkü insan, fihrist-i kâinattır. Bu sebeple insan,\n            aksin gözü gibi, âlemin içinde gizlenmiştir. Sen, aynadaki aksin gözüsün. Allah ise, o\n            gözün nurudur. Allah, bu gözle o gözün nurunu, bu nurla kendini görür. Bu işin aslına\n            iyice\n            bir bakarsan, anlarsın ki, gören de O'dur, göz de O, görünen de O.\n\n            Âlem insan olmuştur, insan da âlem olmuştur. Bundan daha temiz bir ifade, anlatış\n            olamaz. Hadis-i kutsi\n            “Benimle görür, benimle işitir” diye bu manayı anlatmıştır.\n\n            Cihânı baştan başa bir ayna\n            olarak gör.Her zerrede yüzlerce güneş parlamakta. Bir katrenin, bir damlanın yüreğini\n            yarsan, ondan yüzlerce saf, temiz deniz coşar, köpürür. Toprağın her cüzüne eğer\n            dikkatle\n            bakacak olursan, onun içinde binlerce insanın gizlendiğini görürsün.\n\n            Azâ bakımından sivrisinekle fil arasında fark yoktur.Onun da başı, eli, kolu var,\n            ötekinin de.\n            Ad bakımından bir damla su ile Nil arasında bir ayrılık yok. İkisi de su. Bir tanenin\n            içinde yüzlerce harman var. Bir buğday tanesinin içine bir cihan sığmış, sivrisinek\n            kanadında bir\n            can deryası gizlenmiş. Gözbebeğinin içindeyse, koca gökyüzü var!"
            }
          ]
        }
      },
      "id": 201908300829
    },
    {
      "article": {
        "header": {
          "date_value": "30 Ağu 2019 06:14",
          "title": "GÖRÜNME TÂRİHİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70508665_2214328645345577_6547804241163160612_n.jpg"
        },
        "main_article": {
          "quotes": [
            {
              "type": "metin",
              "text": "[GÖRÜNME TÂRİHİ]\n            Her yıl bu günlerde, leylekler sıcak ülkelere göçmeye başlıyormuş... Bunu yeni öğrendim.\n\n            Leylek, göçmen kuşlar, Şâh-ı Merdân'ın avâzı turna (göçmen) derler bir kuşta ya\n            hani\n\n            Âsası Nil deryâsında\n            Hırkası bir derviştedir\n            Nil deryâsı, ummân oldu\n            Sarardı gül benzim soldu\n            Bakışı aslanda kaldı\n            Dövüşü dahi koçtadır\n\n            Ve yine bu zamanlar ağaçların yaprakları sararmaya başlıyormuş yavaş yavaş\n\n            Neler neler doğar bu hissiyâttan... Az söyleyelim, çok anlayın bir dertli âhhtan\n\n            Ârife târif ne hâcet\n            Hak meydanda gördüysen\n            O sendedir sen O'ndasın\n            Eğer bilebildiysen\n\n            Ârif olan bunu sezer\n            Derûnumdan gevher ezer\n            Dâimâ seninle gezer\n            Can gözünle gördüysen\n\n            Vara, yoğu ortak etmediğim, ayıp görmediğim, abes duymadığım, boşuna değil hoşuna bir\n            nefes, birlikte bir ömür niyâzıyla..."
            }
          ]
        }
      },
      "id": 201908300614
    },
    {
      "article": {
        "header": {
          "date_value": "28 Ağu 2019 01:48",
          "title": "CANDIR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67386984_1196748370496491_2390766453560959228_n.jpg"
        },
        "main_article": {
          "quotes": [
            {
              "type": "metin",
              "text": "[CANDIR]\n            Kandır bu yüreğim kandır\n            Bilmezler ki bu ne haldır\n            Zâhirde Murâdî bir ten\n            Bâtında ulu.can; yârdır\n\n            Vara, yoğu ortak etmediğim bir nefes niyâzıyla..."
            }
          ]
        }
      },
      "id": 201908280148
    },
    {
      "article": {
        "header": {
          "date_value": "24 Ağu 2019 23:46",
          "title": "GÜN.EŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67911557_737417880030932_3050244617665718743_n.jpg"
        },
        "main_article": {
          "quotes": [
            {
              "type": "metin",
              "text": "[GÜN.EŞ]\n            Rahîm Rab’den “Selâm” sözü ulaşır (Selâm ismi özelliğini yaşarlar)\n\n            Sözleri barış ve huzurdan yanadır. Hakk zâhir zevkıyle her an Rab şuurunda,\n            farkındalığında, birlik neş'esindedirler. [Yâ-sin:58]\n\n            Belki de güneş, semânın gözüdür ve her sıcak, içten tebessüm, karanlık bir eve giren\n            güneş ışığı gibidir.\n\n            Âh ki her bir zerrenin kalbini yararsan eğer\n            Görürsün orada bir güneş varmış meğer\n\n            Karamsarlık yok güzeller güzeli! Tenhâda kalmışsan, karanlıkta boğulmuşsan ne gam,\n            zerrecikleri dahi ortaya çıkaran bir güneşin var; hatırla ama! Güneşe arkanı dönüp\n            gölgenin peşinden bir ömür koşturduğun yetmez mi?\n\n            Tâze bir niyetle O'ndan yana perdeni arala; göreceksin ki sevgililer, bir.birinin\n            güneşinde ısınırlar, âşıklarsa yanarlar; bir olurlar.\n\n            Hânenizden güneş eksik olmasın dilerim.\n\n            Muhabbetle..."
            }
          ]
        }
      },
      "id": 201908242346
    },
    {
      "article": {
        "header": {
          "date_value": "24 Ağu 2019 09:32",
          "title": "MÜLK O'NUN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67263931_2389056891348773_9099060934466214549_n.jpg"
        },
        "main_article": {
          "quotes": [
            {
              "type": "metin",
              "text": "[MÜLK O'NUN]\n            O, zâtıyla yüce olandır, cümle kâinat O’nun idâresindedir ve O bütün herşeydeki yegâne\n            kudrettir. Ki O’dur halkeden, hayat veren ve sı-nır-la-yan.\n\n            Siz, hakikatleri anlama gayreti içinde olun. Sizden hanginiz hakikatini anlarsa hâliyle\n            güzel amellerde olur. O bütün değerlerin yüce sâhibidir, mağfiret edendir. Ki O’dur\n            sizleri belli merhâlelerle bir yücelik içinde halkeden. Rahmetiyle yaratmasında hiç bir\n            uyumsuzluk göremezsin. Haydi, çevir döndür bakışlarını, bir yarık, bir çatlak: çirkinlik\n            görüyor musun? Sonra tekrar tekrar bakışlarını döndür, incele, bakışlarını kendine\n            çevir, âcizliğini ve hiçbir şeyin sâhibinin sen olmadığını anla artık! Yerde ve gökte ne\n            varsa nurumuzu yansıtır bir halde sıfatlandırdık ve vârolan her şeyi biz düzenledik biz!\n\n            Şeytânî haller (ikilik) içinde olan kimse, o hakikatleri anlamaktan uzaktır. Bizi,\n            birli(kteli)ği anlayamayıp ötekileştirmenin, ayırmanın cehâletinde kalanlara, kendini o\n            nurdan uzakta sananlara elbette sıkıntılar vardır karanlıkta, kalabalıkta...\n            [Mülk:1-5'den mülhem]\n\n            Ulvî âlemin hakîkatlerinden emîn olmak mı istiyorsunuz? Kendi dünyanızdan geçinceye\n            kadar, kendiniz olma alışkanlığı kırılana dek sarsılıp merkeze doğru ilerleyin!\n\n            Halkeden, ilmin sâhibi olan ve cümle varlıktan en güzel şekilde bildirip duran\n            (kesinti.siz yayın) O değil mi? Açığa çıkışın O'ndan olduğunu anlayın!\n\n            Anla ki tek tek gördüğün için \"çok-kesret\" algılıyorsun, bütüne baksaydın\n            sâdece tek-vahdeti görecektin.\n\n            Madem yayın kesintisiz, lütfen alıcıların ayarları ile oynayalım, akordu tek.bir'e\n            göre tam yapalım erenlerim..."
            }
          ]
        }
      },
      "id": 201908240932
    },
    {
      "article": {
        "header": {
          "date_value": "22 Ağu 2019 21:02",
          "title": "BİLMEDİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67486654_2353610094909354_4153045101828572152_n.jpg"
        },
        "main_article": {
          "quotes": [
            {
              "type": "metin",
              "text": "[BİLMEDİM]\n            Kendimi benim sandım, aslımı hiç görmedim\n            Gâfil gâfil yaşadım, kendimi hiç bilmedim\n\n            Dünyaya esîr oldum, mahlûk gibi yaşadım\n            Yedim içtim uyudum, ben kimim düşünmedim\n\n            Atamdan din öğrendim, doğru diye inandım\n            O inançla yaşadım, gerçeği hiç bilmedim\n\n            Allah vardır dediler, yeri nerde sormadım\n            Bir gösteren olmadı, kendini hiç görmedim\n\n            Allah emri dediler, ibâdet diye koştum\n            Nasıl gördümse yaptım, manâsına ermedim\n\n            Zaman akıp giderken, kıymetini bilmedim\n            Bu yolculuk nereye diye hiç düşünmedim\n\n            Varlığa baktım durdum, özünü hiç görmedim\n            Gelip geçen yaşamın, sırrını hiç bilmedim\n\n            Nefes alıp verişi, ben yapıyorum sandım\n            Vücudum kime ait, hiç tefekkür etmedim\n\n            Hevesi sevgi sandım, sevgiyi hiç tatmadım\n            Hep hevesle davrandım, gönül nedir bilmedim\n\n            Aslımı hiç bilmeden, gâfil gâfil yaşadım\n            Varlığı tutan nedir, şahid olup görmedim\n\n            Vücut benimdir sandım, sahibini bilmedim\n            Vücudu tutan Zâtın, hiç farkına varmadım\n\n            Cuma, dinin, hayatın ve Allâh'ın manâsına ulaşmak, dinin ve \"ben\"\n            dediğimin sâhibiyle tanışma ihtimâlidir. Varlığın sahibi kimdir diye düşünmek, vücudu\n            tutan tek bir zâtın farkında olmak, O'ndan ayrı olmadığını cem olunan o vakitte\n            yağan rahmette hissetmek demektir.\n\n            Cuma ile, gönlümüze sevgi dola, hayatta verdiğimiz poz edep ola, türlü (kesret)\n            dertlerimize (vahdet) bir güzel dermân ola erenlerim"
            }
          ]
        }
      },
      "id": 201908222102
    },
    {
      "article": {
        "header": {
          "date_value": "22 Ağu 2019 05:11",
          "title": "ALLÂH DÂİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/68935572_624572464699423_492652722617349205_n.jpg"
        },
        "main_article": {
          "quotes": [
            {
              "type": "metin",
              "text": "[ALLÂH DÂİM]\n            Kum kum nâim / Kalk kalk uykucu\n            Gel ol kâim\n            Her dem sâim\n            Allâh dâim\n\n            Bunda bayık / Gerçek burada\n            Esrik ayık\n            Dosta lâyık\n            Allâh dâim\n\n            Kurân nâtık / İnsan:konuşan kitap\n            Bunda sâdık\n            Geldi âşık\n            Allâh dâim\n\n            Gel gel uslı\n            Ko bu faslı / Ayrılığı bırak\n            Gel bul aslı\n            Allâh dâim\n\n            Birdir mâcid\n            Gel ol sâcid\n            Olub vâcid\n            Allâh dâim\n\n            Kıldın secde\n            Gel gel vecde\n            Senden geç de\n            Allâh dâim\n\n            Dönsün merdân\n            Açsın meydân\n            Birdir Yezdân\n            Allâh dâim\n\n            Her kim virdi\n            Zâta irdi\n            Gönle girdi\n            Allâh dâim\n\n            Giydi bir tâc\n            Kıldı mîrac\n            Vechi vehhâc\n            Allâh dâim\n\n            Bozdu derdi\n            Bak bu seyri\n            Yoktur gayrı\n            Allâh dâim\n\n            Yâ Cerrâhî\n            Durma hadi\n            Gerçek nâdî\n            Allâh dâim\n\n            Himmet kâîm\n            Olmaz nâim\n            El-hak sâim\n            Allâh dâim\n\n            Kâimî buldı\n            Nakdini aldı\n            Kendini bildi\n            Allâh dâim\n\n            Kim beri geldi\n            Anı o buldı\n            Âleme doldı\n            Allâh dâim\n\n            Vâhid Ehâd'dir\n            Kendi Sâmed'dir\n            Hak'dır ebeddir\n            Allâh dâim\n\n            Nefy ü isbât\n            Açtı mirât\n            Gördü bi'z-zât\n            Allâh dâim\n\n            Görüp fikr it\n            Hakk'a şükr it\n            Her dem zikr it\n            Allâh dâim\n\n            Terk it ârı\n            Buldun vârı\n            Dildir dârı / Gönül hânesidir\n            Allâh dâim\n\n            Gel müştâkı\n            Bak uş.şâkı\n            Dirler bâki\n            Allâh dâim\n\n            Bak bu sevka\n            Tatlu zevka\n            Gel ir şevka\n            Allâh dâim"
            }
          ]
        }
      },
      "id": 201908220511
    },
    {
      "article": {
        "header": {
          "date_value": "22 Ağu 2019 03:48",
          "title": "İKİLİK GİRME.SİN ARA//YA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67681757_2985966508085537_180534739740303187_n.jpg"
        },
        "main_article": {
          "quotes": [
            {
              "type": "metin",
              "text": "[İKİLİK GİRME.SİN ARA//YA]\n            Kullarım sana beni sorduklarında; elbette ben onlara pek yakınım, beni aradıkları zaman,\n            arayanın arayışına her an cevap veririm. [Bakara:186'dan mülhem]\n\n            Sefer esnâsında yüksek sesle tekbîr getiren arkadaşlarına hitâben şöyle buyurdu varlığın\n            sevinci: \"Dikkat edin, kendinize gelin! Sizin çağırdığınız Allah ne sağırdır ne de\n            yitiktir! O her şeyi kemâliyle işitendir, size pek yakın olandır.\n\n            Çöllerde dolaşıp serâba bakma\n            Allah Allah deyû havaya bakma\n            Sen mahrem imişsin dîdâr-ı yâre\n            Şimdi âgâh oldun sırrı esrâre\n            Âlemi yaratan vicdan sendedir"
            }
          ]
        }
      },
      "id": 201908220348
    },
    {
      "article": {
        "header": {
          "date_value": "19 Ağu 2019 21:18",
          "title": "DOĞ.AL.AKIŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69271844_494038248077282_8558747611514409642_n.jpg"
        },
        "main_article": {
          "quotes": [
            {
              "type": "metin",
              "text": "[DOĞ.AL.AKIŞ]\n            Kul HÛvAllahû Ehad:\n            De ki: “O (senin hakîkatın olan) Allah EHAD'dir (sonu ve sınırı olmayan, mutlak tek\n            bir vücud) (varlığın gayrından değil)!” [İhlas:1]\n\n            Her zaman şu gerçeği söyleyin; Kendisine kulluğa çağrıldığınız Allah, ikincisi\n            düşünülemeyen tek birdir.\n\n            O öyle bir tek ki asıl kaynaktır, geldiğimiz yer, olduğumuz hakikattir ve eninde sonunda\n            O'na dönüşmek nefes almak kadar doğaldır. Kendini, hakikatini yaşamayan insan,\n            aldığı nefesi veremeyen biri gibidir.\n\n            İyilik yapma fırsatı (ömür) olmuş da yapmamış insan, kötülük etmiştir, örttüğü hakikati\n            ile kendine zulmetmiştir.\n\n            Hakiki iyilik (sâlih amel) için yegâne BİR'in mutlak iyiliğinin bizden\n            sahnelenmesine (kulluk), tevhidin kendimizden akışına mâni ikilik çıkaran hallerden\n            kurtulmak gerek. O halde sen herşeyde sadece bir'i ara; seni yoldan çıkaran\n            ikincidir; âlemde hemân ben dediğindir (birlikten ayrıldığındır) sana noksan!\n\n            Kendini bulamayanların temel hatası, kendilerinden yola çıkmamış olmalarıdır. Hatırla\n            artık; sen kendini \"kısa bir süreliğine: ömür\" insan olarak tanımlayan\n            evrensin. Evrensel bilinci sahnelediğinde kendini bulmuş olursun, hâliyle kulluğun da\n            kendiliğinden başlamış olur.\n\n            Kendimize ve aynası olan âleme \"salt iyilik\" olarak göründüğümüz, ikilik\n            çıkarmadığımız, pürüzsüz bir gün dilerim.\n\n            Muhabbetle..."
            }
          ]
        }
      },
      "id": 201908192118
    },
    {
      "article": {
        "header": {
          "date_value": "19 Ağu 2019 12:37",
          "title": "YÂ NÛR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69493593_200125177649117_4980767184936379147_n.jpg"
        },
        "main_article": {
          "quotes": [
            {
              "type": "metin",
              "text": "[YÂ NÛR]\n            Tek çeşitle doymak, az yemeği bir dua ile tamamlayıp doymak, zengin bir suskunluk ile\n            yutkunup ümîd ederek doymak, başkasına ikrâm ederek doymak... Bütün bunlar çağın\n            doymayan açlığından ne kadar uzak.\n\n            Oysa sizi yemek yerken nâdiren hem bir taraftan da birilerine yedirirken görüyorum...\n            Nedir acaba bu güzelliğin sebeb-i hikmeti?\n            Doymak için erenlerim tam doymak için! Beden alırken, ruh verirken doyar.\n\n            Yer ve içersiniz; bu gıdalar yılana zehir, mümine ibâdet kuvveti, sâlihlerin zikrine\n            azık olur. Ehl-i hakîkat içinse \"kendini süsleyerek sofraya ulaşan nimetlerim nasıl\n            sana gelerek, insanda fâni olup mirâcını yaşıyorsa sende bende fâni olursun elbet\"\n            t.adında şekerâmiz bir hatırlatmadır.\n\n            Ne buyurmuştu kendisi: \"Allah'ın işine karışmamalı meğer elverirse içine\n            karışmalı içine... Çal kapıyı gir iç.eri, ver benliği, karış içine\"\n\n            Amma bu, ancak şu nükteyi anlayanlara ikrâm olunur: İnsanda ruh, Hakk'ın cemâlinin\n            mazharııdır, nefs ise celâlinin... Gülü koklarlar dikeni değil, cevizi yerler kabuğu\n            değil! Hak Dost'un güzelliğiyle güzelleş ki O'na karışabilesin, hiç duymadın\n            mı akarsu gayriyatları kenara atarmış!"
            }
          ]
        }
      },
      "id": 201908191237
    },
    {
      "article": {
        "header": {
          "date_value": "18 Ağu 2019 05:06",
          "title": "NE.VARSA.İÇİNDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69030494_378431079507765_4373082545553694491_n.jpg"
        },
        "main_article": {
          "quotes": [
            {
              "type": "metin",
              "text": "[NE.VARSA.İÇİNDE]\n            Hep cân atıyor halk fenâ mülküne ammâ bir hârice çıkmaz ki ne hâlet var içinde\n\n            Yokdur nazar olsa bu cihânda ne ki var\n            Var yokdan olup yokluğa geldi tekrâr\n            Var var bula gör anı ki yok yok Allâh\n            Yoklukda bulundu yoğ imiş var ise yâr\n            [Eser-i aşk: Esad Gâlib Dede Efendi]"
            }
          ]
        }
      },
      "id": 201908180506
    },
    {
      "article": {
        "header": {
          "date_value": "17 Ağu 2019 02:47",
          "title": " • ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67402470_958024031202598_794023016029255963_n.jpg"
        },
        "main_article": {
          "quotes": [
            {
              "type": "metin",
              "text": "[ • ]\n            Ne aynısı ne gayrısı olmayınca\n            Hoş ne söylesem boşa uyanmayınca\n\n            Çok söz hayvan yüküdür, az söz erin süsüdür\n            Bilene bir söz yeter, canda gevher vâr ise\n\n            S.özden anlayan\n            evrensel bilinci sahnelediğinde\n            kulluk yeni başlıyormuş meğer\n\n            Oysa gördüğüm rûyâda yalnız ben varım..."
            }
          ]
        }
      },
      "id": 201908170247
    },
    {
      "article": {
        "header": {
          "date_value": "16 Ağu 2019 23:25",
          "title": "YENİ.GÜN.ÖMÜR.FORMATI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66704963_622394264949861_6667894873781223794_n.jpg"
        },
        "main_article": {
          "quotes": [
            {
              "type": "metin",
              "text": "[YENİ.GÜN.ÖMÜR.FORMATI]\n            -Bana O'ndan bahsetseniz\n            -Her yeni günün içindeki hayra, fethe (kapalılıkların açılması) yardıma, nûra\n            (cehaletten ilme, karanlıktan aydınlığa) berekete ve hidâyete tâlip olurdu. Ve her sabah\n            evden çıkmadan önce, zillete düşmekten ve düşürmekten, dalâlete düşmekten ve\n            düşürmekten, zulme uğramaktan ve zulmetmekten, cahillik etmekten ve kendisine cahillik\n            edilmesinden, korkaklıktan, tembellikten ve işlerin dağınıklığından Allah'a\n            sığınırdı.\n\n            Bugün atomaltı kuantum fiziğinde gözlemci etikisi ile iyi ve kötü düşüncelerin hayatı\n            etkilediğini, subjektif zihnin objektif madde üzerinde ölçülebilir değişiklikler\n            ürettiğini deneylerle kanıtlamış durumda... Ne ilginç değil mi atom-altı seviyede\n            enerji, sizin farkındalıklı dikkatinize cevap verir ve maddeye dönüşür.\n\n            Denekler yüce duygularla (kalp) hem de net olarak hedeflerine odaklandıklarında (zihin)\n            beklenen etkiyi oluşturmayı başardılar.\n\n            Diyeceğim o ki nasıl düşündüğünüzü ve hissettiğinizi değiştirdiğinizde bedeniniz, o\n            olaya çekilir yani yeni gerçekliğinizde o olay sizi bulur.\n\n            Bugün sözü biraz uzattık oysa asırlar öncesinde Mısrî Sultanımız ne de güzel özetlemiş\n            hâdiseyi:\n\n            Dışın içe hayâlâtı, için dışa zuhûrâtı,\n            Birinden ol birine tuhfeler her bâr olur peydâ\n\n            Dışın içe hayalleri, için (kalp-zihin-bilinç) dışa çıkışı, birinden öbürüne hediyeler\n            her seferinde âşikâr olur, habire bir alışveriş olur durur.\n\n            Demek ki sabah sabah güzel bir niyet ve temiz bir odaklanma ile, aklın ve kalbin\n            bereketli uyumunda ne istediğimize kendimizi iknâ etsek, o gün boyu çekim yasası gereği\n            içeridekiler dışarı çıkacak, varlığın kalbinde olanlar olacak erenlerim, tıpkı varlığın\n            sevincinin târif buyurduğu gibi\n\n            Ne istediğinize dâir zihninizde net bir hedefiniz olsun buna inancınız tam olsun, korku\n            ve öfkeden uzak hissiyâtınız sevgi dolu olsun da işin \"nasıl\" teferruât\n            bulacağını yâni zuhûrat kısmını sonsuz, sınırsız manâ olan Rahmân'ın kudret eline\n            bırakın!\n\n            Muhabbetle"
            }
          ]
        }
      },
      "id": 201908162325
    },
    {
      "article": {
        "header": {
          "date_value": "15 Ağu 2019 22:54",
          "title": "KENDİSİDİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67442220_207544670232785_2324012381641905516_n.jpg"
        },
        "main_article": {
          "quotes": [
            {
              "type": "metin",
              "text": "[KENDİSİDİR]\n            Şu varlığa sûretsiz bak\n            Gör içinde ne gizlidir\n            Toprak görme, aslına bak\n            Teni tutan, Zât gizlidir\n\n            Dön kendine şöyle bir bak\n            Sende nice sır gizlidir\n            Geç teninden, özüne bak\n            Bil ki sende Hakk gizlidir\n\n            Her varlıkta mevcût.tur Hakk\n            O mevcûtta Mim gizlidir\n            Ten şehrine ibretle bak\n            Ten şehrinde kul gizlidir\n\n            Hakk’ın sırrı insana bak\n            İşte onda kalb gizlidir\n            Geç kendinden hayretle bak\n            Kalb evinde dil gizlidir\n\n            Gizli değil görünür Hakk\n            Sen var isen O gizlidir\n            Yeter ki sen sûretsiz bak\n            Cümle âlem kendisidir\n\n            Cuma, sûretin ardını görmek, Hakk ile Hakk olmaktır. Kendi varlığından geçmek,\n            Halk'ta Hakk'la olmaktır.\n\n            Cumamız, ilâhî sevgi ola, dâim huzur ola, dâim tevekkül ola, ilticâmız ancak O'na\n            ola erenlerim"
            }
          ]
        }
      },
      "id": 201908152254
    },
    {
      "article": {
        "header": {
          "date_value": "15 Ağu 2019 00:00",
          "title": "AYNA.BANA.AYNA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66697542_353898408861410_4858217006319501799_n.jpg"
        },
        "main_article": {
          "quotes": [
            {
              "type": "metin",
              "text": "[AYNA.BANA.AYNA]\n            Ayna ol da sevgilini aynada seyret. O'ndan haber sormakla yetinme. Çünkü işitmek\n            görmek gibi değildir. Cihanda zerreler onun güzelliğinin aynasıdır. O tek sevgili, her\n            aynada başka başka nakış gösterir.\n\n            Varlığın sevinci, O'nun en saf ve tertemiz aynası saadetle buyurdu: \"Mü’min,\n            mü’minin aynasıdır.\" Zîrâ mü’min, cümle-i esmâullâhdandır.\n\n            Âlem aynası olmasaydı Cenâb-ı Hak bilinemez ve görünemezdi. Hak âleme ayna olmasaydı\n            mahlûkat kendi kabiliyet ve istidâdlarını bilemezdi. Cenâb-ı Hakk’ı bilfiil yansıtan ve\n            tecellî mahalli olan insân-ı kâmil yaratılmasaydı âlem aynası cilâsız ve ruhsuz kalırdı.\n            Nitekim gönül aynası olmasaydı insanın Rabbi ile mânevî irtibatı olmaz; insan, yitiği\n            olan hikmeti elde edemez, âlemdeki her nakışta tecellî eden Nakkaş’ı hakîkatiyle bilip\n            kulluk edemezdi.\n\n            Ayna ve aynadaki sûrete baktığımızda; sûret, nasıl bir yandan aynaya bitişik ve\n            neredeyse aynı, diğer yandan aynadan ayrı ise, insanın varlığı dahem Hak ile aynı hem de\n            Hak’tan gayrıdır.\n\n            Âlemdeki sûretler Hakk’ın aynasıdır. Bu durumda zâhir Hak, mazhar halktır. Bir diğer\n            açıdan ise Hakk’ın vücûdu halkın aynasıdır, âlemdeki sûretler zâhirdir.\n\n            Söz inceldi erenlerim... Aynayı buğulandırmadan bu yansımaya bir son verelim ki aslı\n            görülsün:\n\n            Uzakta olan mutlak biri (O, gayb); Senin karşına gelince O'na \"Sen\" diye\n            hitâb edersin. O'nun bir ayna olduğunu biliyorsan o zaman, \"SEN\" diye\n            hitâb ettiğinin, kendözün olduğunu farkederek kendi kendine konuştuğunu anlarsın...Ve\n            artık susarsın. Zâten Hak armağanıdır; inat câhilin, sükût ârifindir, seyrân kâmilin!\n\n            Aks-i rûy-i yârsın âyînede\n            Sanma ey ‘âşık vücûdun var senin!"
            }
          ]
        }
      },
      "id": 201908150000
    },
    {
      "article": {
        "header": {
          "date_value": "13 Ağu 2019 22:55",
          "title": "İN.AN.SENDEDİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66452120_492520471548209_5432307698041938556_n.jpg"
        },
        "main_article": {
          "quotes": [
            {
              "type": "metin",
              "text": "[İN.AN.SENDEDİR]\n            Aslından UZAKlaşma, aradığın sendedir.\n            Aradığın su, düştüğün kuyudadır.\n            Su, aslından UZAKlaştıkça kirlenir\n\n            Varlığın sevinci olarak Habîbullâh'ın gönlüne giren, gönlünde O'nu bulan artık\n            cennettedir. O'nun sevgisinden UZAKlaştığın an, bundan daha büyük cehennem arama\n            zaten.\n\n            Sana senden yakınım müjdesine rağmen zamanı ve mekanı kuşatan Yaratan’a uzaklık hissi,\n            insanın zaman ve mekan tarafından kuşatıldığından, özünden perdelendiğinden olsa\n            gerek... İşte o perdenin ötesinde, zamanı (bayram) ve mekânı (Cennet) tam da suyun\n            çıktığı yerden, yeniden okuyalım:\n\n            Âlem ki tamam nüsha-i hikmettir\n            Mâ'nâsını fehmeyleyene cennettir\n            Mahrûm-ı şühûd olanların çeşminde\n            Zindân-ı belâ çâh ü gam ü mihnettir\n            [HZ. İBRÂHİM HAKKI ERZURÛMÎ]\n\n            İnsanın benliğini aşarak Allah’a yanaşma ödevini unutup Allah’ı benliğine sıkıştırmaya\n            başlaması kuyusuna düştüğünden henüz vakti d.olanlara minik bir sürpriz-bozan: G.ördüğün\n            rûyâda yalnız sen varsın\n\n            Her yüzden yâr ile bayrâm eyleyene selâm olsun, bir türkü de bizden olsun cânım efendim:\n            🎵\n            Çıktım kerpiç duvara\n            El ettim nazlı yara\n            Can kurban yeni yara\n            Ölürem ben ölürem\n            Nere gitse gelirem\n            Arar seni buluram"
            }
          ]
        }
      },
      "id": 201908132255
    },
    {
      "article": {
        "header": {
          "date_value": "12 Ağu 2019 20:07",
          "title": "SUYA DÂİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67180936_375463616709731_2257453449768923658_n.jpg"
        },
        "main_article": {
          "quotes": [
            {
              "type": "metin",
              "text": "[SUYA DÂİR]\n            De ki: “Bir düşünün! Eğer suyunuz tamamıyla yerin dibine çekilse, artık sizde kim kaynak\n            açıp su oluşturabilir? [Mülk:30]\n\n            Sâhi hiç bitmeyecek sandığınız akıp giden suyu (hayat, ilim) size sunan kimdir?\n\n            Ey can! Doğru inanç ve güzel ahlâkın, insan hayatında sudan daha hayati bir öneme sahip\n            olduğunu idrâk edemeyen, bu yüzden Rahmân’a kul olmayı reddeden o zâlimleri (o zâlim\n            nefsini) uyararak de ki: “Bir düşünsenize; eğer Allah yeryüzünde kullandığınız bütün\n            suları aniden kurutacak olsa (rahmetin kesilmesi) ve böylece bütün suyunuz çekilip yerin\n            dibine gitse, söyler misiniz, Allah’tan başka kim size o akan tatlı\n            suyu geri getirebilir?\n\n            Bir hadîs-i şerîfte varlık sevincimiz (sav): Bu âyeti okuyan kimse, مَع۪ينٍ den sonra\n            اَلّٰلهُ رَبُّ الْعاَلَم۪ينَ [Alemlerin Rabbi olan Allah] demelidir!” buyurmuştur.\n\n            Su hayattır, su canlıdır, su âyettir; hayat en büyük âyettir. Bu âyetlerin indiği\n            tarihte bir gün gelip insanlığın yeryüzünün su kaynaklarını hoyratça tüketeceği,\n            ırmakları kurutacağı, denizleri kirleteceği kimsenin hayaline dahi gelmezdi, ama olanlar\n            oldu.\n\n            Ne demişti Kızılderili Şefi Seattle: \"Son ırmak kuruduğunda, son ağaç yok\n            olduğunda, son balık tutulduğunda; beyaz adam paranın yenmeyen bir şey olduğunu\n            anlayacak!\n\n            De ki: Akan suyunuz çekilirse âniden\n            Ne dersiniz, kim verir size suyu yeniden\n\n            Sabah uyandınız ve suyunuz kurumuş... devamını biraz tefekkür edelim:\n\n            Demek, her canlının zâhiri hava (Hayy) ile ve bâtını su (Muhyî) ile her nefes ölüp ölüp\n            diriliyormuş cânım efendim.\n\n            Nefesten başlayarak kadir kıymet bildiğimiz bir gün dilerim\n\n            Muhabbetle..."
            }
          ]
        }
      },
      "id": 201908122007
    },
    {
      "article": {
        "header": {
          "date_value": "10 Ağu 2019 22:40",
          "title": "HÂC",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/419075543_355375713956208_7380666388585598045_n.jpg"
        },
        "main_article": {
          "quotes": [
            {
              "type": "metin",
              "text": "[HÂC]\n            Uzak olan yakına hasret\n            Yakın olan uzağa\n            Giden kalana hasret\n            Kalan vuslata\n            İnsan, vefâya hasret\n            İnsan, insana\n            İnsan, kendine\n\n            Kurbân olunca bayrâm olsun erenlerim\n            Ve ey vâktin sahibi, gönlümüze bir kez, ömrümüze dâimâ bayram nefesi müjdele:\n\n            Hacc-ı ekber kılmak istersen gel ey\n            zâhid beri\n            Âşıkın kalbi içinde sen bu Beytullâh'ı gör\n\n            Cân gözüyle baktın ise kâinâtın aynına\n            Andan özge nesne var mı hasbeten-lillâhı gör\n\n            Münkir-i rü’yet değilsen sûret-i Hak görmeye\n            Baktığınca her nazarda ayn-ı zâtullâhı gör\n\n            Musa'nın çıktığı Tûr'u, yerde Ka'be, gökte Beyt-i Ma'mûr'u,\n            İsrâfil'deki sûru cümle vücutta bulanlara selâm olsun cânım efendim..."
            }
          ]
        }
      },
      "id": 201908102240
    },
    {
      "article": {
        "header": {
          "date_value": "9 Ağu 2019 08:31",
          "title": "ERBAÎN'DEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66793679_932093980461514_40975982303481519_n.jpg"
        },
        "main_article": {
          "quotes": [
            {
              "type": "metin",
              "text": "[ERBAÎN'DEN]\n            Bir zamandı\n            heves ettim gölgemi enginde yatan\n            o berrak sayfada gezindirsem diye\n            ölmedim, bir gençlik ölümü saklı kaldı bende\n            ...\n            Hani hatırı sayılır zamanlardan kalan üç dileğim vardı:\n            •Daha gençken, gücüm yerindeyken öldür beni (saîden)\n            •Canımın istediği öylesine bir iş değil, sana lâyık, halka yarar esaslı bir işe\n            şâhitliğim son karesi olsun bu filmin (şehîden)\n            •Bir üçüncüsü kaldı, ne olur ayrılma be.n+den-den\n\n            Ve bir nihâvend şarkı çalar eski plaktan:\n            Unutturamaz seni hiçbir şey, unutulsam da ben\n            Her yerde sen, herşeyde sen\n            Bilmem ki nasıl söylesem\n            Bir sisli hazan kesilir ruhum eğer seni görmesem\n            Neşemde sen, hüznümde sen\n            Bilmem ki nasıl söylesem"
            }
          ]
        }
      },
      "id": 201908090831
    },
    {
      "article": {
        "header": {
          "date_value": "9 Ağu 2019 00:51",
          "title": "KÂBEYSE MAKSÛDUN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67383463_2448675592069450_7218181839873662940_n.jpg"
        },
        "main_article": {
          "quotes": [
            {
              "type": "metin",
              "text": "[KÂBEYSE MAKSÛDUN]\n            Aşk durur tâliblere âb-ı hayât\n            Her kim içdi irmeye ana memât\n\n            Bakmadı dünyâ-yı dûna yol eri\n            Gördi anun ârâyişi bî-sebât\n\n            Yüz bin erden arta kalmış bir karı\n            Kızlığın bozdurmamışdır mühmelât\n\n            Buna gönül bağlayan mü'min değil\n            Ahmed’e ümmet olur mı kavm-i Lât\n\n            Sûretâ oruc tutar kılar namâz\n            Ma'nisi ekser çıkar çirkin sıfât\n\n            Ka'be vü mescidde hayvân duramaz\n            Sîreti insan içindir tayyibât\n\n            Vech-i Hakk'a Kâimî gel secde kıl\n            Cân u dilden kıl Habîbe es-salât\n\n            İbâdetlerin cismi, (zâhiri; bedenle yapılanları ve hasılası) rûhu (o ibadetin özü, asıl\n            gayesi) için bir SIRAT'tır. [ŞEYHÜ'L EKBER KSA]\n\n            Şerîat, tarîkat yoldur varana, hakîkat, ma'rifet andan içeri... Hakîkati idrâk için\n            içerden bakmak şarttır. Velev ki kendimizi içerden bakanlardan kabul edelim, onun da içi\n            vardır, içi vardır, içi... Ne vakte dek evin duvarına bakacak, kapısında ağlayacaksın,\n            azîz ömür geldi geçiyor; kalma yoldan geri, gir iç.eri..."
            }
          ]
        }
      },
      "id": 201908090051
    },
    {
      "article": {
        "header": {
          "date_value": "8 Ağu 2019 01:32",
          "title": "BU SANDIK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67372740_355750695337269_6202829410433541895_n.jpg"
        },
        "main_article": {
          "quotes": [
            {
              "type": "metin",
              "text": "[BU SANDIK]\n            Vaktin sâhiplerinden biri, bir gün şeytanı yakalayıp zincire vurmuş, ona \"insanları\n            nasıl aldattığını bana anlatmazsan seni bırakmam\" demiş. Çâresiz kalan şeytan da\n            başlamış anlatmaya.\n\n            İşte âşk ile kulak verene, bedâvadan çâreler:\n\n            Benim birtakım sandıklarım var insanları fare avlar gibi YEMLEYEREK bu sandıklara çeker,\n            sandığa girince de kapatıp kilitlerim. Artık dışarı çıkamaz, o sandığın kulu kölesi\n            olur.\n\n            Ne gibi sandıklar bunlar?\n            Meselâ para, mal, makam, güzel kadın, yakışıklı erkek, beğenilme sandıkları gibi\n\n            Ya bunlara iltifât etmeyen kimseler için?\n            Onlar için de özel sandıklarım var; âbid ve zâhidler için ibâdet sandığım var; onlar çok\n            çok ibadet etmekle Allah'a daha çok yaklaşmayı umarlar. Ben de onları bu yolda\n            teşvik ederim çünkü ibadetlerini arttırdıkça benlikleri güçlenir kendilerini evliya\n            olmuş sanmaya başlarlar. Böylece onları ibâdet sandığına düşürür, tapınma ritüellerine\n            köle olunca kilitlerim.\n\n            Ya velileri nasıl t.avlarsın?\n            Onlar içinde kerâmet sandığım var. Ona keramet gibi görünen bazı olağanüstü oyunlar\n            oynarım. O da bunları kendine nispet eder, yenisini bekler böylece enâniyet sandığına\n            düşer ondan kurtulamaz.\n\n            Peki bunları da ötesinde başka sandığın var mı?\n            Evet, evet bir sandık daha var ki o hepsinden büyüktür maalesef ben de o sandığa\n            düşmekten kurtulamadım.\n\n            Ne sandığıymış o?\n            Âdem sandığı... Rabbim Âdem'e secde emrini verdiği zaman ben Âdem'i\n            Allah'tan ayrı bir varlık sandım Allah'ın Âdem suretinde de görülebileceğini\n            hiç düşünemedim. Böylece o sandığa düştüm halen de ondan kurtulamıyorum.\n\n            O sandık\n            Bu sandık\n            Ve yandık\n            Ne yandık\n\n            Âh erenlerim, her an yeni bir görünümde olanın o mutlak hakîkatini kavrayacak mantığı,\n            biz bu sâbit zanlar sandığında sandık. Orada aradık, böylece kendi zanlarımızı mutlak\n            hakîkat sandık; ve yandık, ne yandık. Tövbe tövbe\n\n            Her tanım bir bağ-sınırdır; tövbenin hakikati, insanın bir önceki tanımını reddederek\n            kendini, muhatabını yeniden tanımlamasıymış meğer.\n\n            İki günü, iki nefesi bir olmayan; sandığa sığmayan solmaz pörsümez yeniye selâm olsun"
            }
          ]
        }
      },
      "id": 201908080132
    },
    {
      "article": {
        "header": {
          "date_value": "7 Ağu 2019 23:15",
          "title": "KENDİNDE•N",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66410696_216285942674330_8128908955309974853_n.jpg"
        },
        "main_article": {
          "quotes": [
            {
              "type": "metin",
              "text": "[KENDİNDE•N]\n            Sabahtan kalktım da eyledim nazar\n            Hazret-i Yûsuf'a kurulmuş pazar\n            Karşıda Züleyhâ zülfünü tarar\n            Kendinden kendine görünmek için\n\n            Güneş kıvılcımı, yapmıştır süsü\n            Nûr-u ilâhîden onun örtüsü\n            Bu canın bahâsı, onun görgüsü\n            Kendinden kendine görünmek için\n\n            Her tarafı sarmış O'nun boyası\n            Âşıklar seyreder O'nu doyası\n            Bu felekten geniş eli ayası\n            Kendinden kendine görünmek için\n\n            Gözleri geniştir Arş-ı âlâ'dan\n            Her vakit seyreder o Yâr, bâlâdan\n            Bütün âşıkları O'dur ağlatan\n            Kendinden kendine görünmek için\n\n            Adem ü Havvâ'dan etti tecellî\n            Şark ile garbı da tutuyor eli\n            Dâimâ diridir, yoktur eceli\n            Kendinden kendine görünmek için\n\n            Her vakit diridir, alan gıdâyı,\n            Bütün zerrâtlardan eder edâyı\n            Kendisi insandır, saklar Hudâ'yı,\n            Kendinden kendine görünmek için\n\n            Seyreden unutur mülk ile malı,\n            Aklından çıkarır bütün hayâlı,\n            Görünüyor Vâhid, binbir boyalı,\n            Kendinden kendine görünmek için\n\n            Ne hikmettir, O'nu durmaz ararlar\n            Kendisini koyup taştan sorarlar\n            Eğer görünürse, tuzak kurarlar\n            Kendinden kendine görünmek için\n\n            İhâtâ eylemiş bütün sıfâtı\n            Âşık, okur, yazar, O'ndan âyâtı\n            Nefahtü dilinden alır hayâtı\n            Kendinden kendine görünmek için\n\n            Onlar görür görmez, candan geçerler,\n            Görünmez, bilinmez ele göçerler,\n            Dirilik suyunu ordan içerler\n            Kendinden kendine görünmek için\n\n            Durmadan övdüğüm, \"Âdem gönlüdür\"\n            Ordan Hudâ söyler, kendi ölüdür\n            Solup da çürümez, \"diri gülü\" dür\n            Kendinden kendine görünmek için\n\n            Âşığın gözleri, O Gül'e bakar\n            O Gül, durmaz açar, dâimâ kokar\n            Bu ne hikmet yâ Rab, görenler korkar\n            Kendinden kendine görünmek için\n\n            Bir.gülü tanıyanın gözleri, yüzü bin.güle de dönse hep o gülü görür. O gül ki her dem\n            tâzedir, her nefes yeniden açar, her açışında nice başka türlü koku saçar. Yâni yeni\n            sözler söyler, bu sözlerle yeni yeni tomurcuklar yetiştirir. Hakikatin kokusunu almayı\n            dileyen herkes dirilmeye başladı demektir\n\n            Ne hikmetse bu vahdet neş'esini kavramayan zevksizler, muhabbetten nasipsizler, ona\n            bakarlar da \"bizi dînimizden edecek\" diye ondan korkar olurlar yâ hû..."
            }
          ]
        }
      },
      "id": 201908072315
    },
    {
      "article": {
        "header": {
          "date_value": "7 Ağu 2019 02:46",
          "title": "Y.ÜZÜM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66121347_712106385881217_6249769057542301792_n.jpg"
        },
        "main_article": {
          "quotes": [
            {
              "type": "metin",
              "text": "[Y.ÜZÜM]\n            O elinizdeki nedir?\n            Üzüm bir cemaattir ve cemaatte rahmet vardır. Onlar ki birbirine yaklaşır, birleşir, bir\n            ipe-sapa tutunup salkım olurlar. Salkım olunca sanki daha bir güven içinde\n            olgunlaşırlar. Birbirine baka baka kararan daneler cüsse itibarıyla farklı olsalar da,\n            tadı ve rengi eşitlenir. Âdil bir düzen kurmuştur üzüm. Sıcak bir yuva, dayanışma,\n            sevgi.\n\n            Ne güzel şey tefekkür, işte böyle böyle insan kendi kendini tefekkür etse, aslını bulsa\n            olmaz mı?\n            Olur olur da eksik olur. Kendi kendine Allah’ı bulmaya çalışanlar çoğu zaman aklından\n            olur. Bu âlemde Allah, insana insandan tecellî eder. Zâhirde bile kendi yüzümüzü görmek\n            için bir aynaya muhtâcız. Mânevîyat da aynen böyledir.\n\n            Bir yola girmek lâzım. Tarîkat, yol demektir, olduracak yol. Allah bizden ayrı zannını\n            yola getirmek lâzımdır. Hâlbuki kitâbında “Ben her şeyi muhîtim” diyor. Şu halde yol\n            nerede kaldı? Bize bizden yakın olan bir.varlık için yol tasavvur olunabilir mi? İşte bu\n            idrâke ermek için bir târike başını bağlamak lazım amma yolda uyuyup kalmamak, geçip\n            gitmek lâzım\n\n            Gel gönül gel âşık ol\n            Birlik.ten âlemlere dol\n            Her taraf nokta oldu\n            Bir noktada olmaz yol\n\n            Şu elmaya bak, dışı ne kadar da güzel... Elma niçin bu kadar süslenmiş? Biz onu yiyelim\n            diye. Biz onu yiyince ondaki gıdâ bütün vücudumuza yayılır; elma mirâcını yaşayarak\n            insana gelmiş olur Biz de tıpkı o elma gibi, ahlâkımızı temizleyerek, ibâdetle\n            güzelleşerek kendimizi Allah’a beğendirmeye çalışıyoruz ki O'nun varlığının içinde\n            dağılalım, O'na karışalım.\n\n            Kitapta \"Namaz insanı fuhşiyâttan ve kötü hareketlerden men eder\" buyrulmuyor\n            mu? O kabahatler her insanda vardır. Yeter ki biz onları iyiye çevirelim; meselâ inadı\n            irâde, azim yapalım; koruğun üzüm olması gibi.\n\n            Koruk, ateşten geçip kaynadıktan sonra tatlı olur. Ahlâk ekşiliğimizi de ilim, irfân ve\n            aşk ateşinden geçirirsek içimizdeki huylar hâl değiştirir; tatlanır. Ama vaktini\n            geçirmemelidir. Vakti geçirince sirke olur; artık bir daha tatlanmak ihtimâli kalmaz.\n\n            Ahlâk temizlenince ibâdetin şekli değişir; o da tatlanır... Eh zâten vahdeti idrâk\n            edemeyenin zevki, şerîate uymayanın kemâli yoktur... Hayy Allahım ne güzeldir senin\n            işin, bir üzümden sözü gene özüne bağladın yâ hû..."
            }
          ]
        }
      },
      "id": 201908070246
    },
    {
      "article": {
        "header": {
          "date_value": "6 Ağu 2019 19:13",
          "title": "ÂŞIKLARA SALÂ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/68751265_356434795282729_5517647776641185769_n.jpg"
        },
        "main_article": {
          "quotes": [
            {
              "type": "metin",
              "text": "[ÂŞIKLARA SALÂ]\n            Hakk'ı seven gelsin bugün\n            Halvet, safâ meydânıdır\n            Bayram durur dahi düğün\n            Halvet, safâ meydânıdır\n\n            Gelsin bugün pervâneler\n            Aşk ateşine yâneler\n            Canlar verir merdâneler\n            Halvet, safâ meydânıdır\n\n            Her kim ki sıdk ile gelir\n            Maksûdunu bunda bulur\n            Uşşâk-ı Hak dünden gelir\n            Tevhîd, safâ meydânıdır\n\n            Âşık isen gel bî-riyâ\n            Zikreyle Hakkî dâimâ\n            Kalbe ziyâ, rûha gıdâ\n            Halvet, safâ meydânıdır\n\n            Derviş Hakîkî âsi kul\n            Maksûdunu halvette bul\n            Gelirsen gel teklîf değil\n            Halvet, safâ meydânıdır\n\n            Âşık isen can baş üzre gel beri, münkîr isen bak kapıdan dön geri..."
            }
          ]
        }
      },
      "id": 201908061913
    },
    {
      "article": {
        "header": {
          "date_value": "6 Ağu 2019 12:00",
          "title": "EVE DÂİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67602265_117567629568861_400219160624878573_n.jpg"
        },
        "main_article": {
          "quotes": [
            {
              "type": "metin",
              "text": "[EVE DÂİR]\n            Âşık oldum erene ermek ile\n            Hakk’ı buldum, er yüzün görmek ile\n            Ere erdim, erde buldum maksûdum\n            Bulamadım taşradan sormak ile\n            Her nere baktım ise er oturur\n            Gönlün aldım yüz yere sürmek ile\n            Hakk’tan erer türlü nasib canlara\n            Olmaz imiş Kâ’be’ye varmak ile\n            Kâ’be senin eşiğindir bilmiş ol\n            Bulamazsın yol çekip armağ ile\n            Pınar idim erenler kıldı nazar\n            Deniz oldum dört yana ırmağ ile\n            Ün geldi Yûnus dururdum, yürü\n            Gözüm açtı kulağım burmağ ile\n\n            Ey hac seferinin yolcuları nerdesiniz nerdesiniz?! (Sînesini döğerek) Sevgili buracıkta\n            geliniz geliniz. Sevgilin senin komşun hem de duvarı duvarına bitişik komşun; hal\n            böyleyken siz başı dönmüş, yorgun bir halde çölde hangi hevâya tutulmuş hangi havaya\n            uymuşsunuz?\n\n            Sûretsiz sevgilinin yüzünü bir görseniz ev sâhibi de sizsiniz, ev de sizsiniz, Kâbe de\n            siz!\n\n            On keredir o yoldan o eve gittiniz; bir kere de bu evden bu dama, bu kubbeye çıkın.\n\n            O ev (Beytullah) güzel; eserlerini, nişânını söylediniz; o ev sâhibinin nişanını da\n            gösterin. O bahçeyi gördüyseniz nerede o bahçeden bir demet gül? Hak denizindenseniz\n            nerede bir can incisi? Bütün bunlarla berâber, dilerim o zahmetleriniz defîne olsun size\n            lâkin kendi hazinenize (kenz-i mahfî) kendiniz perde olmuşsunuz ne hazin!"
            }
          ]
        }
      },
      "id": 201908061200
    },
    {
      "article": {
        "header": {
          "date_value": "6 Ağu 2019 05:25",
          "title": "BEN KİMİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67378640_218660625717371_4731137273517668744_n.jpg"
        },
        "main_article": {
          "quotes": [
            {
              "type": "metin",
              "text": "[BEN KİMİM]\n            İy ‘âşıkân iy ‘âşıkân ‘ışk mezhebi dîndir bana\n            Gördü gözüm dost yüzünü yas kamu düğündür bana\n\n            Ayruk bana ben dimeyem kimesneye sen dimeyem\n            Ya kul ya sultân dimeyem kalsın işidenler ta'na (kınama)\n\n            Senden sana varır yolum senden seni söyler dilim\n            Allah sana irmez elim bu hikmete kaldım tana (hayret)\n\n            Ben ‘ışkundan ırılmayam dergâhından sürülmeyem\n            Bundan dahı giderisem senin ile varam sana\n\n            Ol dost bizi viribidi var dünyayı bir gör didi\n            Geldüm gördüm bir ârâyiş seni seven kalmaz ana\n\n            Kullarına va'deyledi yarınki gün görnem didi\n            Ol dostlarun sevindiği yarınım bugündür bana\n\n            Dost ‘ışka ulaşalıdan dünyâ âhiret bir oldu\n            Ezel-ebed sorarısan dün ile bugündür bana\n\n            Hak erenlerim bana bir ben gerek, bende beni bilecek, senden sana seninle gelecek; daha\n            dünyada iken yok olup ölecek... Gerçi gözü gerçeğe açılanlar bilirler elbet; gölgeden\n            ibaretmiş aslı âlemin, âlemin sırrı imiş aslı âdemin, elindeki tek sermâye geçmekte olan\n            şu demin\n\n            Âh bu demi, âh bu demi\n            Böyle geçer dünyâ gamı\n            Ceset içinde bu canı\n            Bitirenin demine hû\n            Okuyanın demine hû"
            }
          ]
        }
      },
      "id": 201908060525
    },
    {
      "article": {
        "header": {
          "date_value": "5 Ağu 2019 10:06",
          "title": "YÜZ ÇEVİRME",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67479187_1271788986317815_448985019407401669_n.jpg"
        },
        "main_article": {
          "quotes": [
            {
              "type": "metin",
              "text": "[YÜZ ÇEVİRME]\n            Kim Rahmân’ın zikrinden yüz çevirirse, kendini unutursa bunalıma, depresyona girer.\n            [Zuhrûf:36'dan mülhem]\n\n            Kaynağından uzaklaşan su, kirlenir. İnsanın iç acılarının toplamı, kendini\n            vücûtlandırana uzaklığı kadardır. Zâten cehennem de Allah ile kul arasındaki uzaklık\n            demektir. Heyhât arada ne bir mesâfe var ne de bir perde, sadece koyu bir cehâlet, derin\n            bir yanılgı!\n\n            Kitaptan, \"Kalpler ancak Allah’ı anmakla huzur bulur.\" [Rad:28] ayeti ile\n            birlikte okununca insanın iç sıkıntısının sebebi anlaşılıyor. Anti-depresan ilaçları,\n            uzun tatiller, avuntular, teselliler, bir yığın kandırmaca; kendi hakîkatine uzak düşmüş\n            insana çâre değil... Belki de cevabı yanlış yerlerde arıyoruz.\n\n            Kesinlikle biline ki şuûrlar zikrullâh (Allâh’ı, Esmâ’sının işaret ettiği manâlar\n            doğrultusunda hakikatinde HATIRLAYIP hissetmek) ile mutmâin olur!\n\n            Kim (dünyevî - dışa dönük şeylerle, nefsânî haz ve şehvetlerle) Rahmân’ın zikrinden\n            (Allâh Esmâ’sının kendi hakikati olduğunu hatırlayarak bunun gereğini yaşamaktan) âmâ\n            (kör) olursa, ona bir şeytan (vehim, kendini yalnızca bedenden ibâret zannetmesi ve\n            beden zevkleri için yaşama hayâli) takdir ederiz; bu (kabulleniş), onun (yeni) kişiliği,\n            sahte varlığı olur! [Zuhrûf:36]\n\n            Oysa biz sahte varlıklara dargın, yokluğa baygınız erenlerim..."
            }
          ]
        }
      },
      "id": 201908051006
    },
    {
      "article": {
        "header": {
          "date_value": "5 Ağu 2019 04:13",
          "title": "KURBÂN KIL ÜMMÎDİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/68865921_162247361599409_6700885293714301718_n.jpg"
        },
        "main_article": {
          "quotes": [
            {
              "type": "metin",
              "text": "[KURBÂN KIL ÜMMÎDİ]\n            Kıble-gâhım vech-i pâk-i ahsenindir sevdiğim\n            Secde-gâhım hâk-i pây-i akdesindir sevdiğim\n\n            Leblerinden saçılan dürrler verir mevtâya cân\n            Hikmet-i nutkun dile hüccet-beyândır sevdiğim\n\n            Sâye salmış bâşıma sevdân ey şems-i Hudâ\n            Bil ki sâyen sâyesiyle sâye-bânım sevdiğim\n\n            Dînim îmânım tenim cânım yoluna hep fedâ\n            Kalbimi aşkınla bir an eyle tenvîr sevdiğim\n\n            Yâ Habîb-i Kibriyâ yâ Menba'-i lütf u atâ\n            Ravzana kurbân kıl kulun ümmîdi ey sevdiğim\n\n            Âmin"
            }
          ]
        }
      },
      "id": 201908050413
    },
    {
      "article": {
        "header": {
          "date_value": "4 Ağu 2019 00:15",
          "title": "ÇOCUK-ÇİÇEK:KALBİN MEYVESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66622014_1119464701586565_4675305172318507066_n.jpg"
        },
        "main_article": {
          "quotes": [
            {
              "type": "metin",
              "text": "[ÇOCUK-ÇİÇEK:KALBİN MEYVESİ]\n            Bana O'ndan bahsetsen biraz?\n            Gözleri uyur, kalbi uyumazdı.\n            Râvi: Hz. Enes (r.a.)\n            Râmûz El-Ehâdis [543:5]\n\n            Uyku ve uyuklamadan uzaktır bir yanımız; ebedî kimliğimiz; evet bir kalbimiz var...\n            Zaman zaman unutsak ta gelip geçerken günler, içine kâinâtın sığdığı bir kalbimiz var.\n\n            Mâdem uyandın, sana kalbinin olduğunu hissettiren güzelliklerin peşinden gittiğin bir\n            gün olsa ya yenigün... Ne bileyim, meselâ perdeyi aralayıp biraz da başkasının\n            yarasından baksan dünyaya... Bir çiçeği büyüten sevgi insanı, ömrün rengini değiştirmez\n            mi sanıyorsun? Hem belki böylece neyi kaybettiğini hatırlarsın\n\n            Yürekten verirdin, verdiğin vakit\n            Sular ürperirdi, girdiğin vakit\n            Bir çocuk, bir çiçek gördüğün vakit\n            Gülerdi gözlerin hatırlar mısın?\n\n            Muhabbetle..."
            }
          ]
        }
      },
      "id": 201908040015
    },
    {
      "article": {
        "header": {
          "date_value": "3 Ağu 2019 05:13",
          "title": "EMÎN DEDE HAZRETLERİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66440840_146980373161341_8403164423508376048_n.jpg"
        },
        "main_article": {
          "quotes": [
            {
              "type": "metin",
              "text": "[EMÎN DEDE HAZRETLERİ]\n            Ahmed Eflâkî (ksa) Dedemizden nakledildiğine göre, Hz. Pîr-i Cenâb-ı Destgîr-i Münir\n            Mevlânâ\n            Celâleddîn-i Rûmî (ksa) Efendimiz, bir mevzûya dikkat çekmek istediklerinde: “Mert\n            insanların vefâsı hakkı için” diye yemin ederlermiş.\n\n            Vefâ, insanoğlunun Bezm-i Elest’te yüklendiği kadîm bir hissiyâttır. Rabbü’l-âlemin’in\n            “Ben sizin Rabbiniz değil miyim?” suâline “Kâlü belâ” -elbette evet- cevabını verip bu\n            ahde vefâ gösterenler iki cihân saâdetinin sahipleridir. “Vefâ”nın bu mânâsını iyi\n            anlamak gerek. Biz, “vefâ”ya itibâr edenlerdeniz.\n\n            Erenlerin mâlûm-u ihsânlarıdır ki, bu fânî âlemden vefâ ummak da bu fenâ yurdunun\n            sâkinleri arasından vefâkâr bir dost ve yârân bulmak da pek zordur.\n\n            Emîn Dede'nin irfan sofrasında, gönülden gönüle akan meveddet ırmakları olmadıkça\n            insanlar birbirlerine dost olamazlar, vefâ gösteremezler. Îman gibi, hidayet gibi,\n            dostluk da kalblerimizi kudret parmakları arasında tesbih gibi çeken ilahî iradenin\n            eseridir.\n\n            İşte böyle bir irâdenin eseri olarak, aslından sızan bir ışık misâli Emin Dedemizin\n            mahzûn kalbinden, vefâkâr bir dostun, gözyaşlarına kanşan âh ü enîni \"Yâr-i\n            vefâkârım...\" nefesiyle kaleme alınmış \"Çıkmaz derûn-i dilden efendim\n            muhabbetin!\" şeklindeki ithâf cümlesi ise gönülden doğan mahzâ muhabbetin resmidir:\n\n            Bülbül ki âşiyân-ı fenâyı koyup gider\n            Dilden libâs-ı sivâyı soyup gider\n\n            Gülzâra dembedem gam-ı hicrân-ı yâr gelir\n            Ol yâr ki bûy-i verd-i cinânı duyup gider\n\n            Mi'rac'da nûr-i Hakk'ı gören gözde nûr olur\n            Hizmet yolunda mihnet-i dehre doyup gider\n\n            İnsan kemal-i rûh ile aydın bir er olur\n            Işık, cihânda hükm-i kazâya uyup gider\n\n            Elbet derûn-i dilde muhabbet bekâ bulur\n            Lâkin firakı kalb-i Emîn'i oyup gider\n\n            Bir \"gel\" emri ile geçti ışık, senden-benden-tenden Emîn Dede yâ hû\n\n            Göz yum cihândan, aç gözünü gün gelir geçer\n            Sen göz yumup açınca bu âlem gelir geçer"
            }
          ]
        }
      },
      "id": 201908030513
    },
    {
      "article": {
        "header": {
          "date_value": "3 Ağu 2019 02:27",
          "title": "NOKTA SIRRI.NDAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66819849_204968203824147_7470685457084752638_n.jpg"
        },
        "main_article": {
          "quotes": [
            {
              "type": "metin",
              "text": "[NOKTA SIRRI.NDAN]\n            Söylerim esrârı ben âşıklara\n            Ârife hâil değil dâğ u dere\n            Bak ne gördü dîdeler birdenbire\n            Üç alem dahi dikildi üç yere\n            Her birisini deyim nirden nire\n\n            Vaktidir Fahr-i Risâlet gelmenin\n            Matla'-i nûr olması da Mekke'nin\n            İşte ma'nâsı nişân dikilmenin\n            Mağrib ü maşrıkda ikisi anın\n            Biri damında dikildi Kâ'be'nin\n\n            Kâinatın kalbinden, kalbine kâinat sığana selâm olsun"
            }
          ]
        }
      },
      "id": 201908030227
    },
    {
      "article": {
        "header": {
          "date_value": "1 Ağu 2019 20:21",
          "title": "OKUMA DENEMELERİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66672567_492721554852650_4349491685559540991_n.jpg"
        },
        "main_article": {
          "quotes": [
            {
              "type": "metin",
              "text": "[OKUMA DENEMELERİ]\n            İnsanla aynı kaynaktan gelen, ikiz kardeşimiz, çokça okunan bir kitap olan Kur’ân, adı\n            ile aynı kökten gelen “ikrâ” emri ile başlıyor. Fiilin asıl anlamı, “birleştirmek,\n            birbirine değdirmek.” Bu sebepten olsa gerek şehre “kar(i)ye” denmiş.\n\n            Nasıl ki meskûn mahaller birleşmeden, evler, bahçeler birbirine değmeden köy, şehir\n            oluşamaz, \"okumak\" için de harfleri birleştirmemiz lazım. Aynı şekilde tevhid\n            düşüncesine göre üretilen bir “değer”, ancak nesne ve olguların birbirine\n            “değdirilmesi”yle, ayırmadan kurulacak irtibatla mümkün, bunun yegâne yolu ise \"bi\n            ismi rabbike ellezî halaka\" yâni kalbine yazılan vahyin ışığında (vahdet) âlemde\n            dağınık görünen (kesret) hakîkat parçaları arasında bağ kur.\n\n            Sırf İNSAN'a dokunanın, yaratan rabbinin adıyla, O'nun adına okuyabileceği her\n            an yeniden yazılıp duran bir kitaptır âlem.\n\n            Bırak cümle kuyûdâtı\n            Sana zîrâ yeter zâtı\n            OKU âdemden âyâtı\n            Tekarrûbla visâl olsun\n            Bütün bağlarını çöz, ağırlıklarını bırak, çerçevelerden dışarı çık, kayıtlarını sil zîra\n            sen (kim olduğunu bildiğinde) sana yetersin; bir eksiğin yok! İnsanda gizli hazîne, en\n            büyük âyettir ve daha nice inkârı mümkün olmayan delillerle doludur âlemlerin sığdığı\n            insan. Sen de insana yaklaşa yaklaşa ayrılık azâbından kurtulup birlik cennetine dâhil\n            olasın; uyanasın!\n\n            Ayrı düş(ün)enlere, hicrân destânını \"kendinden okuma\"da kolaylıklar dilerim,\n            dilenirim sâhibinden..."
            }
          ]
        }
      },
      "id": 201908012021
    },
    {
      "article": {
        "header": {
          "date_value": "31 Tem 2019 19:30",
          "title": "KISACA.BÜTÜN HİKÂYE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67312097_155573558830889_3879397605934244278_n.jpg"
        },
        "main_article": {
          "quotes": [
            {
              "type": "metin",
              "text": "[KISACA.BÜTÜN HİKÂYE]\n            Şimdiye dek ne söylemişsem ve şimdi söylenmekte olan işbu söz, kendi özümedir\n            \"nükte\" değil zîrâ can birdir, ikilikte değil!\n\n            Seni ayrı görmediysek, oralardan da bir güzel duyulduysa o b.aşka:\n\n            Deldiler bağrını nâyın inledirler zâr zâr\n            Eyledügi-çün dem-â-dem râz-ı aşkı âşikâr"
            }
          ]
        }
      },
      "id": 201907311930
    },
    {
      "article": {
        "header": {
          "date_value": "30 Tem 2019 19:56",
          "title": " 🤫 ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66080748_188227258865756_5720893061516222457_n.jpg"
        },
        "main_article": {
          "quotes": [
            {
              "type": "metin",
              "text": "[ 🤫 ]\n            Bana O'ndan bahsetseniz biraz?\n            Bir şeyden hoşnût olduğunda sükût ederlerdi... Zâten sükûtları uzun, tebessümleri kısa\n            idi. Huzurlarında o tatlı sükûta kıyıp suâl edemezdik zîrâ bize tâlim buyurmuşlardı ki:\n            \"Sükût hikmettir ve yapanı da azdır. Mâlâya'ni (manâsız, faydasız) şeylerde\n            çok konuşanın hatâsı elbet çok olur.\n\n            Eğer yalnız olduğunu düşünüyorsan dedi âşık, bunu kulağına fısıldayan kim?\n\n            Dile muhtâc sanırsın sükût ile gezeni\n            O sükûtun içinde nice beyân bulunur\n\n            Kimsenin kimseye faydası olmayacağı o günün dinginliğinde, sükûtun sesinin dinlendiği\n            âsûde bir gün dilerim; gel susalım berâberce..."
            }
          ]
        }
      },
      "id": 201907301956
    },
    {
      "article": {
        "header": {
          "date_value": "29 Tem 2019 17:33",
          "title": "İNCE AYAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66942378_2614498425241722_5485786198021431845_n.jpg"
        },
        "main_article": {
          "quotes": [
            {
              "type": "metin",
              "text": "[İNCE AYAR]\n            Yoğu var ve muhteşem gösterdin\n            Yeli gizledin, tozu gösterdin\n\n            İmdî ey azîzim, âgâh olasın ki bu âlemler, Cenâb-ı Hakk'ın varlığının alâmeti ve\n            mevâlid-i selâse denilen mâdenler, bitkiler ve hayvanlar da hakîkat denizinin\n            dalgalarıdır. Bu kevn ü fesâd âleminde, denizdeki dalgalar gibi her an bâtından zâhire,\n            zâhirden bâtına gelip giden ve varlığı görünen, yokluğu görünmeyen mevcûdat ve mahlûkât,\n            Cenâb-ı Hakk'ın vücûda tenezzülünden ve fillrinin tecellîsinden ibârettir yâni\n            Cenâb-ı Hak vücûd, yaratılmışlar ise mevcûddur. Vücûd asıl, mevcûd ise onun fer'i,\n            netîcesi, unsurudur. Bu var gibi görünen âlemde, Cenâb-ı Hak kendi zuhûrunun görünümüne\n            halk, yaratılmışlar ismini vermiş ve ibâdet kaydıyla da yaratılmışlığı kayıtlamıştır,\n            bağlamıştır. Onun için Hakk'a âit isimlerle halk, yaratılmışlar ve yaratılmışlara\n            âit isimlerle de Hak kesinlikle yâd edilemez, anılamaz. Bu hükümlere hürmetkâr\n            olmayanlara, şerîatın kılıcı ile i'dâm verirler. Yâni azîzim, insan ve hayvan\n            Allah, Cenâb-ı Allah'a da insan veya hayvan isimleri izâfe etmek azîm bir hata,\n            dipsiz bir cehâlet ve katışıksız ahmaklıktır.\n\n            Hakk'ım deyû da'vâya kıyâm eyleme Yâ Hû\n            Mansûr gibi sonra seni de dâra çekerler!\n\n            Sonra yine âgâh olasın ki Allah, insana insandan tecellî eder. Tecellî kelimesi, ortaya\n            çıkmak, bilinir olmaktır. Allah kullarındaki esmâları (manâları) vâsıtası ile yeryüzünde\n            tecellî eder yâni bilinir.\n\n            Meselâ bir kulunda Rezzâk esmâsı ağırlıklı ise, o kimseye gerektiği kadar maddi\n            zenginlik vermiştir. Kul, bu zenginliği ihtiyâcı olanlara dağıtmak sureti ile onlara\n            rızk vererek, Allah’ın veren eli olan Rezzâk ismini dolaylı olarak yeryüzünde açığa\n            çıkartıp, Allah'ı bu esması vâsıtasıyla yeryüzünde bilinir kılarak kulluğunu yerine\n            getirir.\n\n            Sâhip olduğu esmâyı kendi benliğine mâl edip sâhiplenerek vermekten kaçınan ise\n            Allah'a âit bu manâyı örtücü (kâfir) olur. Elbet sonucuna da katlanır!"
            }
          ]
        }
      },
      "id": 201907291733
    },
    {
      "article": {
        "header": {
          "date_value": "29 Tem 2019 11:00",
          "title": "HALLİCE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66832760_2323487537769502_4781849446283653816_n.jpg"
        },
        "main_article": {
          "quotes": [
            {
              "type": "metin",
              "text": "[HALLİCE]\n            Ben dervişim dersin göğsün açarsın\n            Hâli hâl etmeğe hâlin var mıdır\n            Kendini gör, elde sen ne ararsın\n            Hakk'ı zikr etmeğe dilin var mıdır\n\n            Dertli olmayanlar derde yanar mı\n            Sâdık derviş ikrârından döner mi\n            Her uçan kuş gül dalına konar mı\n            Ben bülbülüm dersin, gülün var mıdır\n\n            Her bir balık gibi ağa sararlar\n            Rehberinden mürşidinden sorarlar\n            Şem'a yakıp köşe köşe ararlar\n            Ben arıyım dersin, balın var mıdır\n\n            Mürşit huzurunda dâra durmağa\n            Dâra durup Hakk'a boyun vermeğe\n            Muhabbetten geçip hırka geymeğe\n            Çar pareden derviş şalın var mıdır\n\n            Pir Sultânım senin derdin deşilmez\n            Derdi olmayanlar derde dûş olmaz\n            Rehbersiz mürşitsiz yollar açılmaz\n            Mürşit eteğinde elin var mıdır\n\n            Âgâh olalım, zinde olalım erenlerim; vahdeti kavrayamayanın zevki, şerîate uymayanın\n            kemâli yoktur!"
            }
          ]
        }
      },
      "id": 201907291100
    },
    {
      "article": {
        "header": {
          "date_value": "28 Tem 2019 23:20",
          "title": "ÇİÇEK AÇMADAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66291991_152695659251525_8675254131714244227_n.jpg"
        },
        "main_article": {
          "quotes": [
            {
              "type": "metin",
              "text": "[ÇİÇEK AÇMADAN]\n            De ki: \"Sığınırım Felak’ın (karanlığı yarıp aydınlığa kavuşturan, sabahı ortaya\n            çıkaran nûrun) Rabbine, yarattığı halkının şerrinden, karanlığı çöken gecenin (tabîat\n            zulmeti) şerrinden\" [Felak:1-3]\n\n            En iyi dersini, güneş parlıyorken değil bulutlar güneşi örttüğü, her şeyin karanlık ve\n            umutsuz göründüğü fırtınalı zamanlardan alır, insana gelecek olan.\n\n            Evet, (ten) karanlığını yaşamadan (ruh) gün.eşi doğmuyormuş meğer\n\n            Bir ikrâm olarak doğan yeni günde, âlemlere rahmet inmesine vesîle, bir sevgi tohumu\n            eken, bin bolluk biçsin yeryüzünden\n\n            Havaya bakarsam hava alırım\n            Toprağa bakarsam duâ (gıdâ) alırım \n            Topraktan ayrılsam nerde kalırım \n            Benim sâdık yarım\n\n            Tomurcuk derdinde olan cana, candan selâm olsun"
            }
          ]
        }
      },
      "id": 201907282320
    },
    {
      "article": {
        "header": {
          "date_value": "28 Tem 2019 15:17",
          "title": "KEMÂLİ SEYR DEFTERİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66495007_338545703744298_8982472721942848067_n.jpg"
        },
        "main_article": {
          "quotes": [
            {
              "type": "metin",
              "text": "[KEMÂLİ SEYR DEFTERİ]\n            Nice günler bu bağ içre beni bî-karar ettim\n            Düşüp vehm ü hayâle, gördüğüm her nûru nâr ettim\n\n            Hayâl-i zülfüne bend olduğum Leylâ-yı mekkârın\n            Zevâl-i hüsnünü gördüm de bundan firâr ettim\n\n            Belâlardan şikâyet, bir belâ-yı mahz-ı ekber imiş\n            Belâya sabrı her n'olsa iftikâr ettim\n\n            Giden ma'zûr, gelen ma'zûr, gülen hem ağlayan ma'zûr\n            Cihânı ser-be-ser ma'zûr gördüm i'tizâr ettim\n\n            Halâs-ı nefse çâre, ölmeden ölmekle mümkünmüş\n            Râh-ı aşk içre, can vermek tarîkin ihtiyâr ettim\n\n            Bana benlik veren arz u semânın nûrudur mutlak\n            Vücûdunla dedi sırr-ı vücûdum âşikâr ettim"
            }
          ]
        }
      },
      "id": 201907281517
    },
    {
      "article": {
        "header": {
          "date_value": "28 Tem 2019 10:31",
          "title": "BENDEN İLERİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67072347_793072061095207_3164991108733984998_n.jpg"
        },
        "main_article": {
          "quotes": [
            {
              "type": "metin",
              "text": "[BENDEN İLERİ]\n            Ateşi ısıttım, köze kor attım\n            Ben benim içimde benden ileri\n            Suları yıkadım, yaşı ıslattım\n            Ben benim içimde candan ileri\n\n            Güneşi ışıttım, günden içerde\n            Pervaneyim döndüm, dünden içerde\n            Bir can taşıyorum, tenden içerde\n            Gideceğim menzil yönden ileri\n\n            Beyazdan öteyim beyaz içinde\n            Nev-baharım vardır ni.yâz içinde\n            Soğuğu üşüttüm, ayaz içinde\n            Kış üşütmez beni, tenden ileri\n\n            Yürüdüm sularda sürersen izim\n            Bakarsan o gözden içerde gözüm\n            Ervâh-ı ezelde yazılmış yazım\n            Çok yol gideceğim sin.den ileri\n\n            İhlâsî der, deryâ gözüm yaşında\n            Benim nihâyetim ölüm kuşunda\n            Arama başka yol menzil dışında\n            Hiç kimse gidemez kün.den ileri\n\n            Aşabilen ben.dini, kurtarıyor kendini..."
            }
          ]
        }
      },
      "id": 201907281031
    },
    {
      "article": {
        "header": {
          "date_value": "28 Tem 2019 05:57",
          "title": "ZORUNLU UYARI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65810948_116498239655817_3573583833458421321_n.jpg"
        },
        "main_article": {
          "quotes": [
            {
              "type": "metin",
              "text": "[ZORUNLU UYARI]\n            Her benliğin derinliklerinde, kendi benliğinin kaynağını bilme, varlığının şuûrunda olma\n            ve salt gerçeğin farkındalığı fikri yatar.\n\n            Böylece insan, hiçbir müşkilâttan çekinmemeyi, acılardan korkmamayı öğrenir. Geçici\n            benliğini terbiye edip asıl benliğin, ebedi kimliğin bilincinde olan insan, vücut\n            kalıplarının, varlık hayâlinin dar çerçevesinden kurtulur, kendisine nasip olanı yine\n            kendisinde bulduğu kudret ile bütün âlemden söküp alır; O'nun rengine boyanıp\n            varlık amacını gerçekleştirir.\n\n            Beni bulmamak mevcut olmamak demektir, onu (kendini) bulmak, kendini kendine, emâneti\n            sâhibine vermek demektir. [M. İkbâl, Câvidnâme]\n\n            Her benliğin derinliklerinde (bâtın) kendini ortaya çıkarma (zâhir) muradı gizlidir.\n\n            Yâ rabbî, şu varlıkta ne lezzet var ki her zerrenin gönlünde bir zuhûr arzusu kaynıyor.\n            Dalını yarıp doğan gül goncası varlık zevkiyle gülümsemeler saçıyor. [M.İkbal, Peyam-ı\n            Maşrık]\n\n            Cümle mevcûdât insana, insanda ebedî kimliği olan MUTLAK BEN'e ulaşma muradını\n            taşır, çağın oyuncakları ile ne kadar oyalanırsa, sahte ilâhlarıyla ne kadar avunursa\n            avunsun, rota mecbûrî istikâmettir ve aynısı-gayrısı olmayan birliğe dön(üş)memeye imkân\n            yoktur!\n\n            Arama başka yol menzil dışında\n            Hiç kimse gidemez kün.den ileri\n\n            En büyük oyun, nefsin kendini “ben” diye empoze etmesi. “ben”le, asıl “BEN “liğini\n            örtüyor. Gaflet perdesi aralandığında kaçınılmaz gerçek gün gibi âşikâr:\n\n            Âşikârdır Zat-ı Hak görmeyi bir dilesen!\n            Benliğidir var olan, adını silebilsen!"
            }
          ]
        }
      },
      "id": 201907280557
    },
    {
      "article": {
        "header": {
          "date_value": "26 Tem 2019 22:59",
          "title": "NEV.NİYÂZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66411014_375759333128875_2373322614853667378_n.jpg"
        },
        "main_article": {
          "quotes": [
            {
              "type": "metin",
              "text": "[NEV.NİYÂZ]\n            Yâ Rab muhib gönüldeki mihr ü vefâ hakı\n            Subh u saba demindeki sıdk u safa hakı\n            Ey Rabbim, Seven gönüldeki aşk ve vefâ hakkı için; sabah ve sabahın hoş esinti anındaki\n            doğruluk ve sevinç hakkı için\n\n            Şevk oduna yanandaki sûz u niyâz'çin\n            Zevk âbına kanandaki neşv ü nemâ hakı\n            Aşk ateşine yanandaki tutuşmuşluk ve yalvarma, zevk suyuna kanandaki çiçek açan yaşam\n            hakkı için\n\n            Cân garîb ü haste vü nevmîd ü zâr iken\n            Darü’ş-şifa-yı gaybdan eren devâ hakı\n            Can kimsesiz, hasta, ümitsiz ve inlemekte iken, gizli şifa kapısından ulaşan derman\n            hakkı için\n\n            Ehl-i günah kıldığı derd ü âh için\n            Muhlisler ettiği amel-i bî-riyâ hakı\n            Günah işleyenlerin derd ve âhları için, temiz kalplilerin iki yüzlülükten uzak olarak\n            yaptıkları işler hakkı için\n            ...\n            Aşk kapıları açık, ne isteyeceğini bilenler buyursun isteyiversin gayrı erenlerim"
            }
          ]
        }
      },
      "id": 201907262259
    },
    {
      "article": {
        "header": {
          "date_value": "26 Tem 2019 21:19",
          "title": "SABAH SABAH",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66491739_546362299235600_5913495333736716363_n.jpg"
        },
        "main_article": {
          "quotes": [
            {
              "type": "metin",
              "text": "[SABAH SABAH]\n            Ey dil uyan sen, açıp gözünü\n            Ahvâli görsen bulup özünü\n\n            Aldın emânet yer-gök götürmez\n            İmdi bu gaflet bir iş bitirmez\n\n            Yok mu görürlük canın gözünde\n            Yine düş.indün, bu yeryüzünde\n\n            Her türlü nakşa aldanıp kaldın\n            Asla dibi yok deryâya daldın\n\n            A'la da iken üns-i mülkte\n            Nitmek dilersin zîr-i felekte\n\n            Var mı meâni bir bak sözüne\n            İrer mi destin kendi özüne\n\n            Alan veren kim senden sana bil\n            Cehl içre kalma ol aşka kâbil\n\n            Bu sen mi yoksa sen mi o ola\n            Bir dem teferrüc kıl, sağ u sola\n\n            Katrede geldin gizli nefeste\n            Bir dâne için kaldın kafeste\n\n            Sen seni sandın bir merd-i kâmil\n            Hakk buyruğuna olmayıp âmil\n\n            Yel gibi yeldin benlikte kaldın\n            Yedi cahîme kendini saldın\n\n            Nefs ateşini aşk odu sandın\n            Çün geldi aklın şimdi utandın\n\n            Tâ gitmeyince senlikde senlik\n            Terk olmadan hem bu cân u tenlik\n\n            Hiç anlanılmaz bir nesne bunda\n            Kanda ola kim Âdem'de donda\n\n            Derviş der isen tâat, ibâdet\n            Farz u sünendir bu resm ü âdet\n\n            İlm ü maârif aşk u hevâlar\n            Bu derde hikmet ne ola devâlar\n\n            Oruç, namaz, evrâd ü ezkâr\n            Put durur ancak hep gayri efkâr\n\n            Bu cümle istek dünyâ vü uhrâ\n            Hakk'tan alıkor suğra vü kübrâ\n\n            Dânâ vü nâdân yokdur fenâda\n            Sığmaz bu akla, düşme inâda\n\n            Müflîs ü miskîn dervişliğinde\n            Zerre kadar yok âlem önünde\n\n            Dese birisi bende yok benlik\n            Miskinlik oldu pes anda benlik\n\n            Hakta yoğ olan kalmadı kendi\n            Mahv oldu özü, benlik tükendi\n\n            Bâtınla zâhir bir ol efendi\n            Hem evvel ü hem âhir hem özü kendi\n\n            İbret nazarla baksan cihâna\n            Gören görünen ancak O şâha\n\n            Bilmek bilinmek sûrette kaldı\n            Katre yok oldu çün bahre daldı\n\n            Bu tâc u hırka, nev'-i beşerde\n            Şeyhlik, müridlik ancak dışarda\n\n            Ne Kâîmî var ne ad u sânı\n            Hep cümle Hakk'tır sebül mesânî\n\n            Bir fâtihâdır kendi yüzüne\n            Tut kulağın sen kendi özüne\n\n            Eşyâ fenâda göründü hâlik\n            Ol Hayy ü Kayyûm ortada mâlik"
            }
          ]
        }
      },
      "id": 201907262119
    },
    {
      "article": {
        "header": {
          "date_value": "25 Tem 2019 11:31",
          "title": "AKŞAM AKŞAM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66054602_1282117625303495_4280009913454260020_n.jpg"
        },
        "main_article": {
          "quotes": [
            {
              "type": "metin",
              "text": "[AKŞAM AKŞAM]\n            O nur, öyle hânelerde ışık verir ki, Allah onların yücelmesine ve içlerinde isminin\n            anılmasına izin vermiştir. Oralarda sabah akşam O'nu tesbîh ederler, yâd ederler.\n            [Nûr:36]\n\n            Sular sarardı… Yüzüm perde perde solmakta\n            Bu bir lisân-ı hafîdir ki ruha dolmakta\n            Kızıl havaları seyret ki akşam olmakta\n\n            Lisân-ı hafî; ne güzel bir d.okunuş... Hani gönülden gönüle \"gizli gizli\" yol\n            olanından; ayak uçlarıyla toprağı öpercesine yürünen bir yolculukta... Eksilen her\n            adımda bir şeyler akıyor derinden, bilmem hissediyor musun bir büyük boşlukta?\n\n            Eh... O vakit adını andıkça tutuşan, gözyaşlarıyla çoğalan ve suları yakan aşka\n            elhamdulillah!\n\n            Bir GEL emri olunca Rahmân'dan, demir alma günü gelince limandan, gün akşam olur;\n            biz de gideriz •"
            }
          ]
        }
      },
      "id": 201907251131
    },
    {
      "article": {
        "header": {
          "date_value": "25 Tem 2019 05:01",
          "title": "DÖRT KAPI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67391628_452708701947555_8641183488612455173_n.jpg"
        },
        "main_article": {
          "quotes": [
            {
              "type": "metin",
              "text": "[DÖRT KAPI]\n            Şerîat bâd.dır üfürür\n            Tarîkat od.dur tutuşur\n            Mârifet âb.dur taşırur\n            Hakîkatte olmaz izâr\n\n            Cennette remzedilen o su, şerîat ilmidir, aşk bir şaraptır tarîkat zevkidir, süt nebevî\n            ikrâm, bal ise vahyin inmesidir.\n\n            Şerîatten geçmemiş\n            Tarîkatte pişmemiş\n            Mârifette taşmamış\n            Dışı insan, içi hayvan çoğ imiş\n\n            Uzağa bakma, topu taca atma, gâipte arama, heman Ol.an’da görüver, sen de şâhid oluver,\n            tevhîd zevkinden ölüver gitsin!\n\n            Göçüyor Dost kervânı, eylenme Dost..."
            }
          ]
        }
      },
      "id": 201907250501
    },
    {
      "article": {
        "header": {
          "date_value": "24 Tem 2019 00:54",
          "title": "YENİ.DEN BİR SELÂM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66670295_391125781755795_22495872610981468_n.jpg"
        },
        "main_article": {
          "quotes": [
            {
              "type": "metin",
              "text": "[YENİ.DEN BİR SELÂM]\n            İnsanlığın târifi sâadetle buyurdular: \"Kişinin, kardeşinin yüzüne tebessümü\n            sadakadır. Kim birine selâm verse semâdan yüz rahmet yağar, bunun doksanı güleç yüzlü\n            tarafadır.\n\n            Selâm vermede hiç kimse Allah Resulünün önüne geçemedi, ilk selâm veren hep\n            Peygamberimiz oldu! Bu ise tevazu ve mahvîyetin alâmetiydi! [Hz. Pîr-i Destgîr Cenâb-ı\n            Mevlânâ]\n\n            Sevmek vermektir, vererek olmaktır; nihâyetinde vererek O'nun olmaktır. Selam\n            verin, sadaka verin, hediye verin, gülü.verin ki ezeldeki aşk tohumları filizlensin\n            içinizde ve bu filizden iman tomurcuklansın; âlem cemâl görsün, insan kemâl bulsun...\n            Vermenin en zoruyla sınanan Hz İbrahim, O'nun dostu (Halilullâh) değil mi? Âlemlere\n            rahmet (karşılıksız verme) diye vâr olan Habîbullah değil mi?\n\n            Bir selâm ile dili, yüzü, hâli muhâtabı kucaklayana, kardeşinin bir derdine dermân olan\n            cana, candan selâm olsun.\n\n            Es-selâmu aleykum ve rahmetullâh\n\n            İşte O'nun selâmıyla, sildik aynayı. Vakti gelen canlar, mukabil selâm olarak, bu\n            kapıdan geçer, kendi Dârü's-selâmına köprüler kurar cânım erenlerim\n\n            Cenabı Hak öyle buyuruyor: Benim birr bahçem vardır ki...o bahçenin güzelliğini tarif\n            etmek hiç bir kelimeyle mümkün değildir dile gelmez tahayyüle girmez Orada sadece tek\n            bir kelam söylenir: Selam selam .-illa\n            kiylen selamen selama\n\n            Yeryüzünü yahut en azından kendi mekanını cennet yapmak isteyen böyle söylesin...es\n            selam es selam\n            Damla damla çoğalan rahmet insin, rahmet insin..."
            }
          ]
        }
      },
      "id": 201907240054
    },
    {
      "article": {
        "header": {
          "date_value": "23 Tem 2019 15:54",
          "title": "DALGA DALGA ÜSTÜ.NE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/62472716_883041552054512_2850130317219866038_n.jpg"
        },
        "main_article": {
          "quotes": [
            {
              "type": "metin",
              "text": "[DALGA DALGA ÜSTÜ.NE]\n            Kendi bildiğine doğrudur deme; var iki kâmile sor deli gönül!\n\n            İşitmedin mi ki câhiller kendini aklar, kâmil özünü yoklar!\n\n            Hiç kimseye hor bakma\n            İncitme gönül yıkma\n            Sen nefsine yan çıkma!\n\n            İŞTE, içte sana kardeş olan O'nun okuduğu kitaptan peygamber sözü:\n\n            Ben kendimi temize çıkaramam. Doğrusu bir kişi, elbette kendi isteklerinin zorbalığında\n            olduğunda bir kötülük içinde olur. Ancak Rabbinin merhametini anlayanlar başka. Muhakkak\n            ki Rabbim mağfiret edendir, bütün varlığı özünden varedendir. [Yusuf:53]\n\n            Gerçi ben, bu sözlerle nefsimi temize çıkarıyor değilim. Eğer günahlardan uzak\n            durabildiysem, bu ancak Rabb’imin lütuf ve inâyeti sayesinde olmuştur. Rabb’imin yardımı\n            olmasaydı, şeytanın ayartmaları karşısında kim günaha düşmekten kurtulabilirdi? Çünkü\n            arzu ve ihtirâslar, insanı dâima kötülüğe çağırır; ancak Rabb’imin rahmet edip\n            esirgemesi hâriç. Bununla beraber, arzu ve heveslerine yenik düşerek günah işleyenler\n            ümitsizliğe kapılmasınlar, tövbe edip Rabb’imin merhametine sığınsınlar. Şüphesiz\n            Rabb’im çok bağışlayıcı, çok merhametlidir.\n\n            Ben günâhkâr bir âdemim; \"ismet\" nedir ey Nebî!\n            Ve cevâp hiç gecikmeden aynada belirdi:\n\n            Yeterince temiz olan her müsâit kap içini gösterir\n            amma \"benim kalbim temiz\" diyenden\n            \"Ben İNSAN'ın sırrıyım\" diyen kendini gösterse gerek erenlerim\n\n            Gördüğündür aranan, yabana gitme heman\n            Dön aslına der Rahmân, hitâb-ı GEL içinde\n            Herşey bir tek nefestir; cümlesi yel içinde\n            Eşya bir damla yağmur, akıyor sel içinde\n            [ARÛS-I LÂMEKÂNÎ]"
            }
          ]
        }
      },
      "id": 201907231554
    },
    {
      "article": {
        "header": {
          "date_value": "21 Tem 2019 21:42",
          "title": "TOPRAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67503596_761887724226431_4834297912078607460_n.jpg"
        },
        "main_article": {
          "quotes": [
            {
              "type": "metin",
              "text": "[TOPRAK]\n            Hakîkat ararsan açık bir nokta\n            Allah kula yakın kul da Allah'a\n            Hakkın gizli hazînesi toprakta\n            Benim sâdık yârim kara topraktır\n            Bütün kusurumuzu toprak gizliyor\n            Merhem çalıp yaralarımı düzlüyor\n            Kolun açmış yollarımı gözlüyor\n            Benim sâdık yârim kara topraktır\n\n            Ben ayımı yerde gördüm, ne isterim gökyüzünde; benim yüzüm yerde gerek, bana rahmet\n            yerden yağar\n\n            Olgunlaşan meyvenin gözü neden toprakta olursa..."
            }
          ]
        }
      },
      "id": 201907212142
    },
    {
      "article": {
        "header": {
          "date_value": "19 Tem 2019 14:52",
          "title": "1DAMLA•SU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65906472_2368612553184600_7813684680785309126_n.jpg"
        },
        "main_article": {
          "quotes": [
            {
              "type": "metin",
              "text": "[1DAMLA•SU]\n            Ben ben isem, canda değil\n            Ben sen isem, tende değil\n            Sen ben isen, ten can olur\n            Can ten olur, bende değil\n            Hâsılı, benden çıkıver\n            Benliği vîrân ediver\n            Canda beni ister isen\n            Benliği at, cân alıver!\n\n            Ben dediğim, senin ışığının aynaya yansıyıp sana geri dönmesinden ibârettir. Aynada\n            sevgi dahil hiçbirşey yoktur. Kulluk ise “hiç.bir.şeyim.yok” bilinciyle birlikte erimek,\n            ten içine benliksiz d.olmaktır.\n\n            Bir nokta iken tende değil tenin can, canın ten olmasıyla \"O kapıdan geçerek\"\n            ikiyi bir edince, renkler silinince, gölgeler gözden kaybolunca, gölgesiz bir harften\n            kitap okunur."
            }
          ]
        }
      },
      "id": 201907191452
    },
    {
      "article": {
        "header": {
          "date_value": "18 Tem 2019 23:05",
          "title": "HEP.DİR.İ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/62474658_395963891277536_125497246170953033_n.jpg"
        },
        "main_article": {
          "quotes": [
            {
              "type": "metin",
              "text": "[HEP.DİR.İ]\n            Aşk yolunda ne haldeyim\n            Bir.hoş oldum dîvâneyim\n            Nûrun sarmış cümle yeri\n            Kâh kendimde kâh sendeyim\n\n            Dünya denen bir yoldayım\n            Ne vardayım ne yoktayım\n            Cümle vücûd senin zâtın\n            Senden geldim, hep sendeyim\n\n            Ne yerdeyim ne gökteyim\n            Her nefeste hep sendeyim\n            Cümle âlem senin vechin\n            Sarhoş eden bir zevkteyim\n\n            Taşıp coşan bir çeşmeyim\n            Mecnûn olmuş bir haldeyim\n            Aşkın sarmış cümle yeri\n            Bülbül oldum bir güldeyim\n\n            Ne akıllı ne deliyim\n            Senden gelen bir fâniyim\n            Bâki olan ancak sensin\n            Ölmem artık hep diriyim\n\n            Cuma, \"hepsi bir bütün\" olan varlığın fâni-zâhir yüzü olan kendini bilmek,\n            bâtın-bâki olan Hakk'a teslim olmak, zâhir ve bâtını her nefeste cem etmektir.\n            Ebedî kimliği bularak ölüm denen ölümsüzlüğe ermek, Hayy olan Hakk'ta her an diri\n            olmaktır.\n\n            Cuma, Hayy olana yol olsun, bir bitmeyecek aşk olsun, gönüllere kaynağından huzur\n            dolsun; aslına dönsün, nûr olsun da her dem bayrâm olsun Hak erenlerim..."
            }
          ]
        }
      },
      "id": 201907182305
    },
    {
      "article": {
        "header": {
          "date_value": "16 Tem 2019 20:11",
          "title": "SÜRPRİZ-BOZAN:SPOILER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66489068_393366891297594_6741312665483458378_n.jpg"
        },
        "main_article": {
          "quotes": [
            {
              "type": "metin",
              "text": "[SÜRPRİZ-BOZAN:SPOILER]\n            Kimse dünyada canlı canlı yaşamıyor dedi kitabını okuyan, herkes \"kendi\n            dünyasında\" yaşıyor, banttan yayın izliyor!\n\n            Şu hakîkate bir defa 'uyanan' bir daha rüyâ göremez olur: Ya aslında insanca\n            algılanan herşey \"içten-dışa\" yansıyan (projection) filmin\n            \"dıştan-içe\" şeklinde algılanmasından, izlenmesinden, okunmasından ibâretse\n\n            Belki de şu küçücük ev (beyt), manâ yüzünü açtığında, insan kendini okumaya başlar:\n\n            Dışın-içe hayâlâtı, için-dışa zuhûrâtı\n            Birinden ol birine tuhfeler her bâr olur peydâ"
            }
          ]
        }
      },
      "id": 201907162011
    },
    {
      "article": {
        "header": {
          "date_value": "12 Tem 2019 05:29",
          "title": "KUL.SU(LTÂ)N",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66408290_427774737824261_903873440223378682_n.jpg"
        },
        "main_article": {
          "quotes": [
            {
              "type": "metin",
              "text": "[KUL.SU(LTÂ)N]\n            Âdem oldur ki ola âlemi eflâk-i muhît\n            Habs-i nefse düşenin haclegâhı zindândır\n            İnsan-ı kâmil öyle bir varlıktır ki nuruyla felekler âlemini kaplamıştır, nefsin hapsine\n            düşene, gelin odası zindandır.\n\n            Mârifet her şeye kadir iken âcizliktir\n            Yoksa her âcizin elbette işi nâlândır\n            Mârifet herşeye gücü yeterken zayıf güçsüz olmaktır yoksa her acizin işi elbette\n            ağlamaktır.\n\n            Cem edip sûret-i insanda cem'-i suveri\n            Mahvedip mahvola Hak bâkî kala irfândır\n            Önce bütün suretleri insan suretinde toplayıp sonra da mahvedip yok olmalı ki Hak bâkî\n            kalsın; irfan budur.\n\n            Sırrı Mevlâ’ya erip kisve-i abd’e bürünen\n            Yüzü insan, özü Yezdân, sözü hem Kurân'dır.\n            Mevlâ'nın sırrına ererek, kul elbisesine bürünen kişinin, yüzü insan, öz Allah sözü\n            de Kurân'dır.\n\n            Fakr-ı tâmm'e erişip sırr-ı Huvallâh'ı bulan\n            Bulur elbette kemâli ana kul sultândır\n            Tam yokluğa erişip \"o Allah'tır\" sırrını vücudunda bulan kişi elbette\n            kemâli bulur. Kul, ona, o sıra sultandır.\n\n            Resulullah efendimiz buyurdu ki \"Fakr iftiharımdır\" ve \"'Fakir tamam\n            olduğunda o Allah'tır\"... Aslında kul, fakr hâline erişmeden de fakir\n            içindedir fakat benlik bu bilince perde olur. Sülûk ile fakir bilince gönülden Haktan\n            başka varlık vehmini kaldırmak lazımdır vesselam..."
            }
          ]
        }
      },
      "id": 201907120529
    },
    {
      "article": {
        "header": {
          "date_value": "11 Tem 2019 21:36",
          "title": "CUMA VESÎLE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65304875_444799659690198_8688243947128259018_n.jpg"
        },
        "main_article": {
          "quotes": [
            {
              "type": "metin",
              "text": "[CUMA VESÎLE]\n            Kibre düşüp benlik yapma\n            Sen nefsine köle olma\n            Dön kendine Hakk’ı tanı\n            Bâtıl şeye sakın tapma\n\n            Hakk sendedir gökte sanma\n            Şühûd eyle haydi durma\n            Vücûd evin Hakk’ın evi\n            Bil kendini gâfil olma\n\n            Âlem birdir ayrı bakma\n            Sen vahdetten sakın kopma\n            Cümle âlem tek vücuddur\n            Sen kendini ayrı sanma\n\n            Kul dediğin Hakk'tan damla\n            Sen kendini yalnız sanma\n            Hakk sendedir her nefeste\n            Bil nefesi gâfil olma\n\n            Cuma, Hakk'ı göklerde sanmak değil kendi vücud evinde bulmaktır. Cümle âlemi tek\n            vücud bilmek,\n            her vücûdda Hakk'ı görmektir.\n\n            Cuma, ilm-i tevhîd'e yol ola. Ehl-i Beyt'e bağ ola, kendindeki Makâm-ı\n            Muhammed'e (sav) yoldaş ola Hak erenlerim..."
            }
          ]
        }
      },
      "id": 201907112136
    },
    {
      "article": {
        "header": {
          "date_value": "11 Tem 2019 20:09",
          "title": "K.AYIP.BEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65220650_353719118871809_7925451069587604945_n.jpg"
        },
        "main_article": {
          "quotes": [
            {
              "type": "metin",
              "text": "[K.AYIP.BEN]\n            Benim tek bir canım, yüz bin tenim var. Ama ne yapayım ki, ağzımı bağlamışlar. Binlerce\n            insan gördüm ki, ben onlar olmuşum sanki. Onların arasında yalnız kendimi göremedim.\n\n            Tam da aşkın lezzetini tam almak için gölgeyle güneşin bir olmasını isterken bu dem\n            bilmezem bana ne oldu\n\n            Bir gece aşkın sultânı can kulağıma eğildi ve... Ne olduysa O.ndan sonra oldu: Seni\n            bağrıma öyle bir basacağım ki vardan da kurtulacaksın, yoktan da!\n\n            Artık bana \"ben\" diyemez, kimseye \"sen\" diyemez oldum, âh ki\n            bilmezem ben kimim, ya kimin nesiyim..."
            }
          ]
        }
      },
      "id": 201907112009
    },
    {
      "article": {
        "header": {
          "date_value": "10 Tem 2019 23:10",
          "title": "KÂİMÎ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65968329_447344405847768_6072563856299765559_n.jpg"
        },
        "main_article": {
          "quotes": [
            {
              "type": "metin",
              "text": "[KÂİMÎ]\n            Küntü kenz'in sırrı sensin anladınsa nefsini\n            Aç vücûdun mushafın Rabb’ından al sen sebak\n            Halk dedin, âlem dedin, Tanrı dedin Sen.O.Bir'e\n            Bir'den artık bır taraf yok cümleye bir tut kulak\n\n            Karalamaya aldanma; âlem bir kitap, harfi sensin!\n\n            Meğer Hak erenler meded ü inâyet eyleye de Bir'i iki gören müşriklerden eylemeye"
            }
          ]
        }
      },
      "id": 201907102310
    },
    {
      "article": {
        "header": {
          "date_value": "10 Tem 2019 10:26",
          "title": "v. 1945",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65225451_356421248337733_5612167603159006811_n.jpg"
        },
        "main_article": {
          "quotes": [
            {
              "type": "metin",
              "text": "Gerçi buradan yazı paylaşmak pek âdetimiz olmasa da\n            görülen lüzum üzerine, sizlerden bir istirhâmımız olacak: içinde yüzdüğümüz aşk ve irfan\n            yoluna, TASAVVUF'a dâir mühim bir isim tarafından kaleme alınan, müfid bir yazıya\n            zaman ayırmanızı ricâ ediyoruz, iyi gelecektir!\n\n            Mesâinize kıyıp bir uğrarsanız memnun, mesrur ve dahi hep birlikte müstefid, mütefeyyiz\n            oluruz cânım erenlerim\n\n            Son devir insân-ı kâmillerinden Hüseyin Rahmî Yananlı (v. 2013) üstâdın Mehmed Ali\n            Aynî’den [v. 1945] müntakilen hazırladığı “İslam Tasavvuf Tarihi” isimli çalışmasının\n            sonuna ilâve ettiği, tasavvufun en doğru şekilde nasıl anlaşılması gerektiğine,\n            tasavvufun ruhuna, işin özüne dâir işbu gönül yazısı, gölgelerden usanmış, aslına\n            susamış gerçek tâliplere ikrâm olunur\n\n            Bu âb u kil libasından tasavvuf âri olmaktır\n            Tasavvuf cism-i sâfi, nur-u Yezdân olmağa derler\n\n            Arı duru bir hale gel de tabiat kuyusundan çık Bulanık suyun safâsı olmaz ki!\n\n            Tasavvuf Hz. Mustafâ'dan gelir\n            Aşk ve irfan yoluna iç.eriden bir t.ârif:\n\n            https://umutrehberi.com"
            }
          ]
        }
      },
      "id": 201907101026
    },
    {
      "article": {
        "header": {
          "date_value": "10 Tem 2019 00:22",
          "title": "GÜZEL ADI.N ZİKREYLE.YEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65061052_425735061615663_4857668254919320765_n.jpg"
        },
        "main_article": {
          "quotes": [
            {
              "type": "metin",
              "text": "[GÜZEL ADI.N ZİKREYLE.YEN]\n            Eyâ şâh-ı serîr-ı ıstıfâ ol rütbe ekremsin\n            Şerîk-i i'tila yokdur sana bî-misl ü tev'emsin\n            Eğerçi sûretâ teşrif-sâz-ı sulb-ı Âdemsin\n            Medâr-ı âferîneşsin ebu'l ervâh-ı âlemsin\n\n            O sûretle mu'allâdır ki 'indallâh temcîdin\n            Muhammed nâmını etmiş redîfi kavl-i tevhîdin\n            Bu sözde yok mahalli hiç zunûn u şekk u terdîdin\n            Ki mir'ât-ı İlâhî mazhâr-ı zât-ı mu'azzamsın\n\n            Nasıl mümkün değilse akla derk-i künh-i Zatullâh\n            Değil senden dahi hakkıyla erbâb-ı nazar âgâh\n            Ehadle Ahmed'in farkı hemân bir mîm iken billâh\n            Muâmmâ-yı Hudâ'sın hall olunmaz sırr-ı mübhemsin\n\n            Zuhûr-ı cezbe-i aşkın olunca sabra âteş-zen\n            Şu'a-ı feyzini vahdet sözümden eyledi rûşen\n            Tefehhüm eyledim âgâh olup KUL YÂ İBÂDÎ'den\n            Ki sen cümle ibâdullâha Mevlâ-yı mükerremsin\n\n            Gürûh-ı âşıkâna zevk-bahşâ-yı cinânîdir\n            Ki vech-i akdesin burka-küşâ-yı MEN RE'ÂNÎ'dir\n            Seni hakkıyla görmek ru'yetullâh'ın nişânıdır\n            Aceb sırr-ı mücessem bul-aceb genc-i mutalsamsın\n\n            Der-i feyzin ki etmiş melce-i küll Hâlık-ı ekber\n            Dahîl olmuşdur ol bâb-ı kerem-fermâya bu çâker\n            Büküp boynun lebinden böyle şîrîn bir hitab ister\n            Ki dergâhımda ey Tâhir benim sen kendi bendemsin"
            }
          ]
        }
      },
      "id": 201907100022
    },
    {
      "article": {
        "header": {
          "date_value": "8 Tem 2019 08:57",
          "title": "DEVRİYYE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65492776_324254288461173_2629504638656730443_n.jpg"
        },
        "main_article": {
          "quotes": [
            {
              "type": "metin",
              "text": "[DEVRİYYE]\n            Zât-ı vahdetten bize takdîr olur tedbîrimiz\n            Defter-i Levh'den dürülmüştür ezel tahrîrimiz\n\n            Bir mekân bulmaz ki bizden rüzgar mihmân ola\n            Bir sıfat içre değildir mecmua'-ı tasvîrimiz\n\n            Kâinâtın vâridâtında belî biz sabîtiz\n            Fânî olmaz bir nüfûsuz Hak için tek.bîrimiz\n\n            Hâlimizden hal alınmaz biz harâbât genciyiz\n            Şân-ı Hakk'ı dâimâ âbâd eder ta'mîrimiz\n\n            Bir temâşâ eylesek mevcûd-u zulmet ehline\n            Fazl-ı Hakk'ın nûrunu ihyâ eder te'sîrimiz\n\n            Almadık gaflet demin biz Muhibbîz tâat ile\n            Hiç gubâr etmez kabul âyîne-i tathîrimiz"
            }
          ]
        }
      },
      "id": 201907080857
    },
    {
      "article": {
        "header": {
          "date_value": "8 Tem 2019 01:49",
          "title": "ÖLÜMSÜZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65303458_459077501556956_3320148149611750115_n.jpg"
        },
        "main_article": {
          "quotes": [
            {
              "type": "metin",
              "text": "[ÖLÜMSÜZ]\n            Allâh nûrunu ağızlarıyla (boş lafla-yalanla) söndürmek istiyorlar! Oysa Allâh, nûrunun\n            tamamlayıcısıdır Hakikat bilgisini inkâr edenler hoşlanmasa da! [Saff:8]\n\n            Onların konuştukları yalandır, kendilerinden zâhir olan, s.avundukları o yalanlar yok\n            mu... İşte onlar, Allah’ın hakikatlerini anlamaya engel olan şeylerdir. Oysa Allah\n            hakikatlerini her an apaçık ortaya çıkarır. (Vahdet yayını 7/24 devâm eder) Eğer\n            hakikatleri görmemezlikten gelen, nefret içinde boğulmasaydı, inkârdan kurtulana,\n            hakikat elbet ikrâm olunurdu:\n\n            Ne ağlarsın ey can, söndüyse mumun\n            Söner mi ezelî Nûr ölümsüzdür\n            Ceset ağyarıdır, can yâre vurgun\n            Ağyar ölür gider, Yâr ölümsüzdür\n\n            Çark ebed mühürlü, çağ göçer gider\n            Çarka baş verenler, sağ göçer gider\n            İsmi Kaf olsa da dağ göçer gider\n            Tecelli aynası Tur ölümsüzdür.\n\n            Hû'dan gelir kervan çağrılır Hû'ya\n            Üfleyen bir nefes binlerce neye\n            Zâr etme hatadır açılmaz diye\n            Kudret kapısında Sır ölümsüzdür\n\n            Kimi der şâh kimi der vezîr idi\n            Hançer idi, kını aktı eridi\n            Binde seyredilen birde bir idi\n            Fânidir aynalar Bir ölümsüzdür\n\n            Ey cân, ko ölmek endîşesin ‘âşık ölmez bâkîdir, ölmek senün nen ola çün cânın\n            İlâhî'dir..."
            }
          ]
        }
      },
      "id": 201907080149
    },
    {
      "article": {
        "header": {
          "date_value": "8 Tem 2019 00:38",
          "title": "CEMÂL//CEMÂL.E",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65171623_2195198440577818_5744337162298627646_n.jpg"
        },
        "main_article": {
          "quotes": [
            {
              "type": "metin",
              "text": "[CEMÂL//CEMÂL.E]\n            Teveccüh eyledim mihrâb-ı yâre\n            Göründü gözüme kıble-i hâcet\n            Rû-be-rû gelince vech-i dîdâre\n            Salât-ı dâim'e eyledim kâmet\n            Cebhe-i dildâre ettim iktidâ\n            Göründü gözüme Kâbe-i ulyâ\n            Okudum Subhane rabbiye'l-a'la\n            Muktedâbih oldu Şâh-ı Velâyet\n            İki ayn'ı kıblem, imâma uydum\n            Ubûdet neydiğin ol demde duydum\n            Aşk ile başımı secdeye koydum\n            Ma'budun bilhâss'a kıldım ibâdet\n            Edâ-yı salâta oldum müdâvim\n            Rüku'um sücûdum salât-ı dâim\n            Kıyâmım kuûdum Hak ile kâim\n            Çok şükür tevhîde erdim nihâyet\n            Cemâlî ayîne oldu cemâle\n            Ulü'l-ebsâr vâkıf olur mu hâle\n            Görünen Hak, ne hâcet kîl ü kâle\n            Fesemme vechullah hakkında âyet"
            }
          ]
        }
      },
      "id": 201907080038
    },
    {
      "article": {
        "header": {
          "date_value": "8 Tem 2019 00:11",
          "title": "MAHZÛN//HAZÎNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/61753150_114421042966637_2042919317188726630_n.jpg"
        },
        "main_article": {
          "quotes": [
            {
              "type": "metin",
              "text": "[MAHZÛN//HAZÎNE]\n            Kendi kitabıma girdim saklandım\n            Kelime kelime buldular beni\n            Denizin dibinde ot olup bittim\n            Balığın karnında buldular beni\n\n            Serden geçmez imiş sırrın verenler\n            Daha dönmez Hak yoluna gidenler\n            Ramazan davulu oldum erenler\n            Vakitli vakitsiz çaldılar beni\n\n            Kadeh oldum elden ele verildim\n            Bir can buldum öldüm öldüm dirildim\n            Namaz postu oldum Dost'a serildim\n            Secdesiz kıblesiz kıldılar beni\n\n            Şal kumaş yapılmaz tazı çulundan\n            Vazgeç gönül parasından pulundan\n            Pir aşkına, Pir Sultan yolundan\n            Mahzûnî ol diye saldılar beni\n\n            Âh erenlerim, her değme can farketmez kerâmet kerâhet nedir?\n            Ne bilsün kesret-i mahabbet nedir? Şeriat tarikat hakikat nedir?\n            Ma'rifet hüneri erişmeyince..."
            }
          ]
        }
      },
      "id": 201907080011
    },
    {
      "article": {
        "header": {
          "date_value": "6 Tem 2019 21:30",
          "title": "MUHAMMEDÎ ÖLÇ.Ü",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65226854_1019936358209254_451225498583950023_n.jpg"
        },
        "main_article": {
          "quotes": [
            {
              "type": "metin",
              "text": "[MUHAMMEDÎ ÖLÇ.Ü]\n            Benden sonra bu ümmete musallat olacak ilk belâ, patlayasıya yemek belâsıdır. Bir\n            topluluğun (en şerli kap olan) mîdeleri dolunca bedenleri semirir ve böyle olunca da\n            kalpleri zayıflar ve şehvetleri artar. [Hadîs-i Şerîf]\n\n            Aşk, semâ' (duyuş) ile artar, cinsel ilişkiyle azalır çünkü cinsel ilişkiyle fazla\n            meşgul olan kişi kendi kanatlarını makasla keser, hayat iplerini koparır (insanı semâya,\n            hakikatine yükselten) gök merdivenin basamağını kırar... Şehvete dalan bir daha\n            çıkamadı! [Hz Mevlânâ, MA355]\n\n            Vücûdun rahatı az yemekte, ruhun rahatı az günahtadır... Erenlerim, beden azığı, derhâl\n            canın azıksız kalmasıyla netîcelenir. Bunu azaltmak, onu çoğaltmak gerek vesselâm..."
            }
          ]
        }
      },
      "id": 201907062130
    },
    {
      "article": {
        "header": {
          "date_value": "5 Tem 2019 20:56",
          "title": "HAYDÂRÎ NEFES",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66297729_426502541288554_8710291647679537551_n.jpg"
        },
        "main_article": {
          "quotes": [
            {
              "type": "metin",
              "text": "[HAYDÂRÎ NEFES]\n            Dâimâ Allah'ın huzurundayız\n            Kendini bilirsen ayrı değiliz\n            Tecellî-yi Hakk'ın zuhûrundayız\n            Sırrına erersen gayrı mıyız biz?\n\n            Vücûd-u Mutlak'ın kayd-ı ânıyız\n            Mevcûd-u Mutlak\"ın vech-i şânıyız\n            Sırr-ı Tevhîd'in biz lâ-mekânıyız\n            Biziz her mekânda zâhir eden.iz\n\n            Hayyu'l Kayyûm olan vâhid-i yektâ\n            Sıfata ân açan ferd-i bî-hemtâ\n            Ey Haydârî bizi biz edendir tâ\n            Bel(l)i ola dalga biziz, Hak deniz\n\n            Vech-i Bâkî'ye erip benliği O etmiş helâk, bürünüp yâr ona seyrâna gelir kendi\n            iken, \"O'na aşkın özüdür cân olan, efsânesi ten\" kıvâmında bir güzel\n            âşık: Rusçuk postnîşinlerinden Haydar Cemîl Baba erenler, gerçek erenler (v. 1962)\n            demiyle, devrânında Dost'a hû diyelim huuu..."
            }
          ]
        }
      },
      "id": 201907052056
    },
    {
      "article": {
        "header": {
          "date_value": "5 Tem 2019 07:22",
          "title": "SESSİZCE BAŞINI KO",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65182526_522836375123289_6014820950424886572_n.jpg"
        },
        "main_article": {
          "quotes": [
            {
              "type": "metin",
              "text": "[SESSİZCE BAŞINI KO]\n            Hiç kimse, kendi kendisiyle apaçık sesle konuşmaz. Mâdemki hepimiz biriz, dilsiz,\n            dudaksız kalbimizden birbirimize seslenelim! Sen, nasıl olur da eline, yüksek sesle\n            \"tut\" dersin? O, el senin midir? Mademki elimiz bir ellerimizin de bir\n            oldugundan bahsedelim. El, ayak gönlün hareketini bilir, dilimiz susarak, gönlümüz\n            titreyerek iç.eriden iç.eri söyleşelim.\n\n            Ve susmasını bilmeyen biri eyitti: Bize O'nu \"bulduracak\" bir nasîhat\n            buyursanız sultânım?\n\n            Bre gâfil kayıp olan aranır!\n\n            İlâhî! Hâzırsın, neyi arıyam\n            Basîrsin, ne söyliyem?\n\n            Nidelim\n            Sustuk elhamdulillah\n\n            Meğer konuşmak zehir dolu bir içecekmiş\n            ve susmak, içecek dolu bir..."
            }
          ]
        }
      },
      "id": 201907050722
    },
    {
      "article": {
        "header": {
          "date_value": "5 Tem 2019 01:00",
          "title": "DÜŞÜNEN İNSANLAR İÇİN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65860961_317736489132140_7610363290062615580_n.jpg"
        },
        "main_article": {
          "quotes": [
            {
              "type": "metin",
              "text": "[DÜŞÜNEN İNSANLAR İÇİN]\n            Size enfüsünüzden/nefslerinizden bir mesel verdi: Sizi rızıklandırdığımız şeylerde\n            (mallarınızda), sağ ellerinizin malik olduklarından (kölelerinizden) ortaklarınız var\n            mı, ki siz onda (onlarla) eşit, kendi nefslerinizden korktuğunuz gibi onlardan\n            korkuyorsunuz (bunu kabul eder misiniz)? Akleden bir kavim için âyetleri böylece\n            açıklıyoruz [Rum:28]\n\n            Benzerlikler size vurgulayıcı örneklerdir. Sizin var mı kendinize ait varlığınız? Siz\n            sahip olduğunuz gücünüzün sahibi de değilsiniz. Sizi sıfatlandırdığımız şeylerle ortak\n            koşanlardan oldunuz. Böylece siz; o sıfatları kendinize nispet etmekten sakınmadınız,\n            kendinizi O’na eş kıldınız. Enfûsunuzda olanı kişiselleştirdiniz. Düşünen kimseler için\n            ayetlerimizi işte böyle açıklıyoruz.\n\n            Köre renk, sağıra ahenk olmaz, Sağıra sözünü, köre yüzünü süsleme, yorulursun.\n\n            Geri çevrilmeyeceğine inanarak dua edelim, mutlaka olduğunu gösterir: Açıver\n            Allah'ım can gözünü\n\n            Dinlediğinde hitabını duymayan kulaktan,\n            baktığında gördüğünü tanımayan gözden, Allah’a sığınırım!\n\n            Zâhir olduğunu gördür ve yaşat Allâhım!"
            }
          ]
        }
      },
      "id": 201907050100
    },
    {
      "article": {
        "header": {
          "date_value": "4 Tem 2019 22:24",
          "title": "CUMA GEÇ.ER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65487687_336820160571342_6634812848410427764_n.jpg"
        },
        "main_article": {
          "quotes": [
            {
              "type": "metin",
              "text": "[CUMA GEÇ.ER]\n            Nice doğan gelir geçer\n            Bir gün gelir ömür biter\n            Hiç bir kimse bâki kalmaz\n            Aslı olan Hakk’a döner\n\n            Gönül veren akleder\n            Nerden geldi keşfeder\n            Ârif olan gâfil olmaz\n            İnsan olur sırrı çözer\n\n            İnsan olan câna erer\n            Sûret görmez tenden geçer\n            Neye baksa cemâl görür\n            Halk’ta Hakk’ı seyir eder\n\n            Cemâl gören secde eder\n            Fâni olur Hakk’a erer\n            O'nun dili boş söz etmez\n            Sözden geçer kelâm eder\n\n            Cuma,\n            Yıkılan duvarı yeniden örmeye gider gibi\n            Fâni olma sırrına ermek,\n            Nefesin sâhibine teslim olmaktır.\n            Kendine varlık nisbet etmemek,\n            Vücudun zâtına âlet olmaktır.\n\n            Cuma,\n            Yolunuza ışık ola\n            Gönlünüze huzur ola\n            Bakışınıza cemâl ola\n\n            Olanlar olduysa\n            Bir şey yap; güzel olsun\n\n            Muhabbetle..."
            }
          ]
        }
      },
      "id": 201907042224
    },
    {
      "article": {
        "header": {
          "date_value": "3 Tem 2019 15:23",
          "title": "GİRMİŞ ÇIKMIŞIZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65890212_2038146189815692_857130238062448992_n.jpg"
        },
        "main_article": {
          "quotes": [
            {
              "type": "metin",
              "text": "[GİRMİŞ ÇIKMIŞIZ]\n            Sonsuzun burcunda ölmekten pınarlar doğmuşuz\n            Yokluğun yurdunda bir kez aşka girmiş çıkmışız\n\n            Âlemin kalbinde dermân gözleyen kaç dertliyiz\n            Biz ki serden geçmişiz kaç hâle girip çıkmışız\n\n            Gâh eşikten gâh beşikten belki seyrân eylemiş\n            Doğmadan biz gelmişiz dünyâya girmiş çıkmışız\n\n            İblisin ağzında baldan tatlı sözler görmüşüz\n            Derdimiz soldukça renkten renge girip çıkmışız\n\n            Kim gönül aşkıyla yanmış kalpte sevdâdan bir ok\n            Belki dergâh belki bârgâh gör ki girmiş çıkmışız\n\n            Serhoşuz yârin elinden ehl-i aşk biz neyiz\n            Sevmenin cürmüyle her meçhule girmiş çıkmışız\n\n            İnsanız balçıkta bir can âh edip biz ağlarız\n            Biz kimiz: gurbetteyiz ol kabre girmiş çıkmışız\n            •••\n            Hâke düşmüş katreyiz deryâya girmiş çıkmışız\n            Dâmeni kirletmeden dünyâya girmiş çıkmışız\n            °°°\n            Ve işte böyle bir şey seninle yaşamak: \"Bir şey yap güzel olsun... Huzura vesîle\n            olsun, rikkate yol açsın, şevk versin, hakîkate işâret etsin: O sensin!\""
            }
          ]
        }
      },
      "id": 201907031523
    },
    {
      "article": {
        "header": {
          "date_value": "3 Tem 2019 08:58",
          "title": "GERİYE KAL.AN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65043070_140349943731708_8968033965468257652_n.jpg"
        },
        "main_article": {
          "quotes": [
            {
              "type": "metin",
              "text": "[GERİYE KAL.AN]\n            O süreçte arz (beden), başka arza (bedene) dönüştürülür, semâlar da (bilinçler de başka\n            bir algılayışa)! (Hepsi) Vâhid, Kahhâr olan Allâh’a bârizdirler (içyüzleriyle apaçık\n            ortadadırlar[İbrâhim:48]\n\n            Andolsun sizi ilk defa yarattığımız (durumdaki) gibi (orijininizin\n            farkındalığıyla) FERD’ler olarak bize geldiniz! Sizi hayaline daldırdığımız şeyleri,\n            geride bıraktınız... (Allâh) ortakları sanıp şefaatçi edindiklerinizi de sizinle beraber\n            görmüyoruz... Andolsun ki aranızdaki bağ kopmuş ve var sandığınız şeyler sizden kaybolup\n            gitmiştir! [Enâm:94]\n\n            Davâsı olanın manâsı olmaz hakîkatini unutarak giyindiğimiz bütün o iddialı kostümlerden\n            \"yarın Hak meydanında\" geriye ne kalacak erenlerim.\n\n            İşte yakıcı final: Dünyada büründüğümüz\n            bütün sıfatlarımızdan soyunarak çıkacağız, mahşere... Yâni yalnızca sen! Yâni\n            çırılçıplak!\n            Ya bir.de o gün bugünse!\n\n            Kitaba uygun, insana benzer amellerimiz\n            tek ihrâmımız olacak, ne kadar varsa artık..."
            }
          ]
        }
      },
      "id": 201907030858
    },
    {
      "article": {
        "header": {
          "date_value": "2 Tem 2019 23:21",
          "title": "MEKTEB-İ ÜMMÎ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65471082_2290527551043399_8978140300742527652_n.jpg"
        },
        "main_article": {
          "quotes": [
            {
              "type": "metin",
              "text": "[MEKTEB-İ ÜMMÎ]\n            Âşığız biz tâ ezelden çün belâdır kavlimiz\n            Gayrı görmez dîdemiz hem çünkü LÂ'dır kavlimiz\n\n            Yer.yüzünden yâr cemâlin seyri olmuş dersimiz\n            Aşk-ı hicrân yaktığından bir salâdır kavlimiz\n\n            Hep unuttuk varla yoktan her ne bildik tâ bu dem\n            Zikr-i subhân öğnümüzdür mâverâdır kavlimiz\n\n            Gül açarken, gün göçerken hepsi Hakk'tan bir haber\n            Gördü gözler nur-i Yezdân tek cilâdır kavlimiz\n\n            Ten türâbın terk edenler, ölmeyen bir can bulur\n            Düşse bir can ayrı yârdan bir belâdır kavlimiz\n\n            Âb-ı aşktan katre aldık mektebinden Vâhib'in\n            Şol Sinan Ümmîleyin dâim duâdır kavlimiz\n\n            Ehl-i beytin sırrı vardır, sanma ümmîdir Sinan\n            Bir Niyâzî doğdu O'ndan ilticâdır kavlimiz\n\n            Yandı Fecrî âteşinden sîne büryan oldu âh\n            Derde düşmüş sanki Yûsuf Rabbenâ'dır kavlimiz"
            }
          ]
        }
      },
      "id": 201907022321
    },
    {
      "article": {
        "header": {
          "date_value": "2 Tem 2019 21:38",
          "title": "KENDİME NOT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/64825754_212756236354512_7883174610030807699_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME NOT]\n            Yaşarken cehennem azabından kurtulmak isteyen benlikzedelere dostça tavsiyeler:\n\n            Hakla işin sıdk ile olsun yani O'nun birliği'nde olasın; kendini ay(kı)rı\n            sanmaktan gâyet sakın\n\n            Halkla işin güzel ahlakla ve dâimâ insâf ile hoşça muamele olsun\n\n            Nefsini, istediklerinin tersini yaparak muhalefet ile kahreyle, barışı olmayan bir\n            savaşta olduğunu asla unutma\n\n            Senden ululara hizmet eyle ve kimseyi kendinden hor, hakir ve zelil görme\n\n            Elinin altında olanlara rahmet kanatlarını ger; onları emânet bilip şefkat ve merhamet\n            eyle\n\n            İnsanların en hayırlısı, insanlara en faydalı olandır buyruğunca dostlarına samîmîyetle,\n            hal dilinle nasîhat eyle\n\n            Düşmanlarına hilm ile, âlimlere tevâzu ile, fakirlere cömertlik ile, câhillere sükût ile\n            muâmele eyle\n\n            Sessiz bir ney nağmesi ahenginde olanların, yol ve gidişi de zaten böyledir, her kim bu\n            huylarla huylanırsa berhudar olur ve kendisinin dostları dahi safâda olur, âleme rahat\n            ve rahmet bunların yüzünden olur. Böylesi güzel âşıklar öfke vaktinde affeder belki\n            yaramazlık edene iyilik eder, kendi dâimâ insâf eder ancak kimseden insâf beklemezler.\n\n            Bütün iyi işleri işler, kendini işlememiş gibi görürler... Diyeceğim o ki hiç iyilik\n            yapar gibi görünmezler, iyilik yapar görünmezler.\n\n            Zâten hakîkati bilen kimse amelini görmeyi terk eder, ameli değil!\n\n            Muhabbetle erenlerim..."
            }
          ]
        }
      },
      "id": 201907022138
    },
    {
      "article": {
        "header": {
          "date_value": "1 Tem 2019 21:46",
          "title": "SEN VARSIN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65030574_2083139608458029_8855970592155099548_n.jpg"
        },
        "main_article": {
          "quotes": [
            {
              "type": "metin",
              "text": "[SEN VARSIN]\n            Sensin bize bizden yakın\n            Görünmezsin hicâb nedir?\n            Çün aybın yok gökçek yüzün\n            Yüzündeki nikâb nedir?\n\n            Bu işleri sen bilirsin\n            Sen verirsin, sen alırsın\n            Ne kim kıldım sen bilirsin\n            Ya bu soru hesâb nedir\n\n            Yûnus bu göz onu görmez\n            Görenler hiç haber vermez\n            Bu menzile akıl ermez\n            Bu kurduğun serâb nedir\n\n            Meğer cümle âlem bir yüz durur imiş ve güzeller güzelinin gökçek yüzü, her türlü ayıp ve\n            kusurdan berî imiş; işbu sebepten âlemde ayıp görenin içeride ayıbı büyük olduğundan\n            gayb sırlarını görmeye lâyık değil imiş.\n\n            Muhâtabı Hak gören, Hak bilen(den) daha neler söylemek ister de Hak söyletmeyen,\n            söyletmiyor bu dem:\n\n            Ene-Ben: Kendiliği, şâhid olan\n            Ente-Sen: Muhatap, müfred\n            Hüve-O: Gayb, müfred\n\n            Ene'l Hak demedim, Ente'l Hak dedim\n            Melâmet dalında astırdın beni\n            Haddim değil amma neler sorardım\n            Şerîat kaydıyla susturdun beni"
            }
          ]
        }
      },
      "id": 201907012146
    },
    {
      "article": {
        "header": {
          "date_value": "30 Haz 2019 23:48",
          "title": "ÖZ.CAN.DAN.SIZANLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/64925326_154812245657199_2652407485600754241_n.jpg"
        },
        "main_article": {
          "quotes": [
            {
              "type": "metin",
              "text": "[ÖZ.CAN.DAN.SIZANLAR]\n            Büyük kelimelerle konuşuyoruz, küçük anlamlarla idare etmeye çalışıyoruz. Büyük\n            meseleleri çözmeye soyunuyoruz, küçük engellere takılıp kalıyoruz. Samimiyetimiz yok,\n            ulaştığımız hiçbir kanaatin arkasında duramıyoruz.\n\n            Teferruatın minyatür kalelerinde ölesiye top koşturmayı marifet sanıyor, asıl sahada\n            tıknefes kalıyoruz. Büyük fikirler üretemediğimiz, büyük eserler veremediğimiz için\n            eldekini abartmayı ve kabartmayı seçiyoruz. Hayatımıza girmesine ve yerleşmesine hiç\n            tereddüt etmeden izin verdiğimiz şeyler için bir zaman sonra “Bunlar artık hayatın bir\n            gerçeği, bunlarla yaşamak zorundayız” demeye başlıyor ve kendimizi periyodik olarak\n            rahatlatıyoruz.\n\n            İnsanın insanlığını belirleyenin konuştuğu kelimeler değil, o kelimelere hayatıyla\n            yüklediği anlam olduğunu unutuyoruz. Biri hayatımızla ilgili acı bir hakikati dile\n            getirdiğinde onu alıyor, evirip çeviriyor, bir süre onunla oynuyor, oyalanıyor ve sonra\n            sessizce bir elimizden bırakıyoruz. Edilen lakırdılara bakarsak neyin nasıl olması\n            gerektiğini bilmeyenimiz yok ama o şeyi olması gerektiği gibi yapmaya azmedenimiz yok.\n            Kelimeleri tüketiyor ama sadra şifa hiçbir anlam üretemiyoruz. Biz adeta konuşmuyor, bir\n            araya gelip durmadan kelime çitliyoruz.\n\n            Kimiz biz? Kaç kişiyiz? Baksanıza ne kadar kalabalığız! Madem bu kadar kalabalığız;\n            nasıl oluyor da her birimiz ağırlığından şikayet ettiğimiz şeylerin birer ucundan tutup\n            kaldıramıyoruz? Neden o şeyleri iyi bir silkeleyip üstlerindeki tozdan pasaktan\n            kurtaramıyoruz? Şunca insan, birer omuz verip şu insanlığı götürülmesi gereken yere\n            kadar başımızın üstünde taşıyamıyoruz? Kimiz biz? Kaç kişiyiz? Bu kadar kalabalıkken\n            nasıl bu kadar azız?\n\n            Yaşayanlar biliyor, samimiyetsizlik bütün konuşma balonlarını patlatıyor er ya da geç 👇\n\n            Sizden şeref-südûr ettiğine şâhîd olduğumuz, hür bıraktığınız, gerçeğe aktığınız\n            \"Kelime çitleyen bir koca kalabalık\" güzelliği için çok teşekkür ederiz\n            insanlık adına.\n\n            Âh be güzel ağbim... O kadar güzel pozlar veremesek de mahâretle fotoğrafımızı çekenler\n            olması ne güzel; eksik olmayasınız\n\n            Bu nîmete de elhamdulillah..."
            }
          ]
        }
      },
      "id": 201906302348
    },
    {
      "article": {
        "header": {
          "date_value": "30 Haz 2019 11:34",
          "title": "HAYÂL.İ.ÇİN.DE.HAYÂL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/64512361_1625255630941813_6214267756465539373_n.jpg"
        },
        "main_article": {
          "quotes": [
            {
              "type": "metin",
              "text": "[HAYÂL.İ.ÇİN.DE.HAYÂL]\n            Şâhid-i gaybı meşhûde çalış\n            Ayne'l yakînin temkîni bulsun\n            Tezhîb-i ahlak itmeye alış\n            İnsan-ı kâmil karînin olsun\n            Evhâm ü hayâlden pâk et özünü\n            Mâzi müstakbelin anma sözünü\n            Kıble-i ma'nâya çevir yüzünü\n            Feyz-i ilâhî gönlüne dolsun\n            Zât-ı tecellâya gönül bağladı\n            Zevk-i dâimle her an çağladı\n            Basrî taayyünde özün anladı\n            Bâtında mutlaksın, zâhirde kulsun\n\n            HUvel’Evvelu vel’Âhıru vezZâhiru ve'l-Bâtın ve HUve Bi kulli şey’in ‘Alim:\n            HÛ'dur, Evvel, Âhir, Zâhir, Bâtın (HÛ'dan gayrı olarak hiçbir şey yoktur)! O\n            Bi-küllî şey’in (Esmâ’sıyla her şey’i yaratmış olan olarak) her şeyde.n Alîm’dir.\n            [Hadîd:3]\n\n            Cenâb-ı Şâfî ve Kâfî yetişir elbet... Hem zâten ufk-u ezelden doğan bir güneş, gider mi\n            acep zevâle doğru\n\n            Yer.yüzünden yâr cemâlin seyri olmuş dersimiz\n            Aşk-ı hicran yaktığından bir salâdır kavlimiz"
            }
          ]
        }
      },
      "id": 201906301134
    },
    {
      "article": {
        "header": {
          "date_value": "30 Haz 2019 07:59",
          "title": "ÖTER YUNUS YUNUS DİYE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/66142806_647973335718402_8968248722075422971_n.jpg"
        },
        "main_article": {
          "quotes": [
            {
              "type": "metin",
              "text": "[ÖTER YUNUS YUNUS DİYE]\n            Bin yıl eğer vasfın diyem bir zerresin tüketmeyem\n            Bir katrede yüz bin deniz bir noktasın şerh itmeyem\n\n            Ne mesel bağlasam olur ne hod gönül karâr kılur\n            Kim benzedür misl ü misâl hâşâ anı benzetmeyem\n\n            Kim ide bir nakş u sûret nakş u sûretden ol âzâd\n            Cümle ‘akıllar sende mât niçe ‘özür gözetmeyem\n\n            Çün ‘akıl fenâya vara delü ola ne başara\n            Delülere sensin çâre delü oldum pes n'itmeyem\n\n            Öğret imdi dil ne disün şart oldur seni söylesün\n            Tevfîk yari kılurısa gayrı dile söyletmeyem\n\n            Ne dirisen sen di bana koma beni benden yana\n            Benüm hâcetüm bu sana bana beni istetmeyem\n\n            Çün pâdişâh güçlü ola pes kul fuzûl işlü ola\n            Ben senünem bana ne gam ger suç idem ger itmeyem\n\n            Çün kim girdüm bu denize ne kenâr var ne cezîre\n            Çün dört yanumdan mevc ura teknem kavî hîç batmayam\n\n            Benüm degül bu keleci (söz) varlık senün Yûnus neci\n            Çün dilüme sensin kadîr sensüz lisân depretmeyem\n\n            Gayrinin kapısı kapanan, yârinin kokusunu alan birden gayri ne söylesin erenlerim; işte\n            böyle sözümüz cümle heman kıssâ-i cânân olur..."
            }
          ]
        }
      },
      "id": 201906300759
    },
    {
      "article": {
        "header": {
          "date_value": "30 Haz 2019 05:10",
          "title": "H.ER.B.AKAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65142982_2070699243224491_67400851327926851_n.jpg"
        },
        "main_article": {
          "quotes": [
            {
              "type": "metin",
              "text": "[H.ER.B.AKAN]\n            ve terahüm yenzurune ileyke ve hüm lâ yubsırun... Ve görürsün onları sana bakıp\n            duruyorlardır da görmezler. [A'râf:198]\n\n            Sen yoksa velîlerin yüzünü de bizim gördüğümüz gibi mi sanırsın?\n\n            Âlemlere rahmet olan Muhabbet Peygamberi bile müminler nasıl oluyor da benim (hakîkî)\n            yüzümü görmüyorlar diye hayrette kaldı. Bu insanlara ne oluyor da yüzümün nurunu\n            görmüyor? Halbuki o nur, doğu güneşinin nurunu bile aştı.\n\n            Allah, \"Onlar sana bakarlar fakat hamam duvarlarındaki resimlere benzerler...\n            Bakarlar da görmezler\" buyurdu.\n\n            Diriyi görmedin ki ölüyü ayırt edebilesin [Enâm:122] çocuk değilsen aynadaki yansımayı\n            daha ne kadar kucaklayacaksın ey şaşkın!"
            }
          ]
        }
      },
      "id": 201906300510
    },
    {
      "article": {
        "header": {
          "date_value": "30 Haz 2019 01:11",
          "title": "MISRÎYÂNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/64306445_124644438771534_5677705552160918995_n.jpg"
        },
        "main_article": {
          "quotes": [
            {
              "type": "metin",
              "text": "[MISRÎYÂNE]\n            Tarîk-i Kadiriyye'den Hz. İsmâil Rûmî kolu Aynî Hatun Dergâhı meşâyihinden,\n            Tekfurdâğî Suyolcuzâde Ahmed Nehrî (v. 1768) Dîvânı'ndan Mısrîyâne bir gazel\n\n            Mest-i ᶜaşk ol bezm-i ᶜişretgahı gör\n            Cam-ı sahba-yı dil-i agahı gör\n            Talᶜat-ı hüsn-i cemal-i şahı gör\n            Ademe bak s̱emme vechu’llahı gör\n            Suret-i ademde ol Allah’ı gör\n\n            Cümle-i ᶜalem zuhuratı anuñ\n            Zümre-i adem şu’unatı anuñ\n            Kamil insan çünki mirᵓatı anuñ\n            Ademe bak s̱emme vechu’llahı gör\n            Suret-i ademde ol Allah’ı gör\n\n            Kasr-ı cismi bargah-ı bi-mis̱al\n            Kürsi-i dilden akar feyz-i zülal\n            ᶜArş-ı kalb-i tahtgah-ı Zü’l-Celal\n            Ademe bak s̱emme vechu’llahı gör\n            Suret-i ademde ol Allah’ı gör\n\n            Çar erkan üzre çün Beytü’l-Haram\n            Kıble-i eşya olup kılmış kıyam\n            Kaşları mihrabına Cibril imam\n            Ademe bak s̱emme vechu’llahı gör\n            Suret-i ademde ol Allah’ı gör\n\n            Biñbir esmana sıfat mahz u cud\n            Hep mela’ik zatına kılmış sucud\n            Görmeyen iblis-veş oldı ᶜanud\n            Ademe bak s̱emme vechu’llahı gör\n            Suret-i ademde ol Allah’ı gör\n\n            Devre-i eşyaya cay-ı münteha\n            Nokta-i zat-ı cemal-i Kibriya\n            Sırr-ı er-Rahman ᶜale’l-ᶜarşi’s-teva\n            Ademe bak s̱emme vechu’llahı gör\n            Suret-i ademde ol Allah’ı gör\n\n            ᶜAlleme’l-esmaya maᶜna isteyen\n            Cümle esmaya müsemma isteyen\n            Katre-i Nehrî’de derya isteyen\n            Ademe bak s̱emme vechu’llahı gör\n            Suret-i ademde ol Allah’ı gör"
            }
          ]
        }
      },
      "id": 201906300111
    },
    {
      "article": {
        "header": {
          "date_value": "30 Haz 2019 00:02",
          "title": "TEVBE TEVBE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/64569658_2367491763572229_1137698719855030683_n.jpg"
        },
        "main_article": {
          "quotes": [
            {
              "type": "metin",
              "text": "[TEVBE TEVBE]\n\n            سبحه بر کف، توبه بر لب، دل پر از ذوق گناه\n            معصیت را خنده می‌آید ز استغفار  ما\n\n            Elde tesbih, dilde tevbe, kalp günâhın zevkiyle dopdolu; bizim istiğfârımızdan ne çıkar;\n            günâh bizim tevbemize bakıp için için gülmektedir!\n\n            Gönlümde günâh işlemeye istek var\n            Dildeyse gezer tevbe-i istiğfâr\n            Hâlimle sakalımdan utandım billâh\n            Affeyle benim şu tevbemi yâ Gaffâr\n\n            Kalp, tâze hevâ ve hevesle meşgulken, elde tesbîh ve dilde kuru istiğfâr ile yapılan\n            tevbe ile, aslına dönüş mümkün mü hiç?\n\n            Dilimizi dolaştırdığımız yerlere kalbimizi değdiremiyorsak, bu irtibatsızlıktan\n            münâfıklıktan başka ne çıkar?\n\n            Oysa dil, ancak kalbin tercümânı olmak için var değil miydi?\n\n            Dil ile kulum diyenler kul değildir şöyle bil\n            Olmayınca doğru çeşm ü doğru gûş u doğru dil"
            }
          ]
        }
      },
      "id": 201906300002
    },
    {
      "article": {
        "header": {
          "date_value": "29 Haz 2019 07:14",
          "title": "AÇ.ELİNİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65946156_620361918471669_8765374524315558694_n.jpg"
        },
        "main_article": {
          "quotes": [
            {
              "type": "metin",
              "text": "[AÇ.ELİNİ]\n            Cömert, ancak Allah'a hüsn-ü zannı olduğundan cömertlik yapar. Hasîs ise\n            Allah'a olan sû-i zannı sebebiyle cimrilik yapar. Ramuz El-Ehadis [213:6]\n\n            Cimri, alnı secdede delinse de ateştedir, ateştedir, ateşte! Allah'ı tanıyan\n            kimselerde asla cimrilik bulunmaz, cimrilik ikilikte kalan nefsin görüntüsüdür.\n\n            Hâsılı cömertlikten başka güzel huy, cimrilikten başka kötü huy bilmiyorum.\n\n            Mâdem verdikçe verdiği kerem ummânını gördün, hani nerede cömertlik elin?"
            }
          ]
        }
      },
      "id": 201906290714
    },
    {
      "article": {
        "header": {
          "date_value": "29 Haz 2019 06:42",
          "title": "MAHZÂ.VAHDET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65633793_116747582700291_1268886157963545914_n.jpg"
        },
        "main_article": {
          "quotes": [
            {
              "type": "metin",
              "text": "[MAHZÂ.VAHDET]\n            Bir kez Allâh dîse aşk ile lisan\n            Dökülür cümle gün.âh misl-i hazan\n\n            Eğer bir kul, bütün ömrü boyunca bir an, riyâsız ve şirksiz kalsa, o bir ânın bereketi,\n            ömrünün başına! kadar ondan ayrılmaz.\n\n            Çünkü cehâlet-karanlıktan uyanmak bir keredir; devâmı Hayyu'l Kayyûm Allah... Hep\n            nûr olur be yâ hû\n\n            O yüzün nûru mahvetsin vücûdun\n            O yüzü görmek olsun hep şühûdun\n\n            Ne vakit sen, sende mahv olursan, iki cihân sığar sana, sen iki cihâna da sığmaz\n            olursun, herşeyi kendinde, kendini her şeyde görürsün, işte o vakit anlaşılır bu manâ:\n\n            Ben, ben değilim ki diyem: sen, bensin\n            Sen, sen değilsin ki yine ben sensin!"
            }
          ]
        }
      },
      "id": 201906290642
    },
    {
      "article": {
        "header": {
          "date_value": "27 Haz 2019 23:23",
          "title": "TÜRK İRFÂNI'NDAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/62434094_212212816420798_5278102810010361314_n.jpg"
        },
        "main_article": {
          "quotes": [
            {
              "type": "metin",
              "text": "[TÜRK İRFÂNI'NDAN]\n            Bir süredir birlikte iş gördüğümüz, \"iki devlet tek millet\" olan Azerî\n            azizlerinden süzülen irfânı sizlere de uzatmak dileriz; her biri kitap yazdıran bu\n            hazineden, başta cehâlet ve şirk olmak üzere türlü yaralarımız şifâ bulsun ümîdiyle\n\n            Padşah uzaqda, Allah yuxarıda, kime deyesen derdini?!\n            Hazret-i İmâm Câfer-i Sâdık Sultânımız huzuruna bir tâife gelip: \"Yâ imâm biz\n            yıllardır türlü dualar ideriz, hiç kabulüne şâhid olmadık\" deyu sual ettikte:\n\n            Siz tanımadığınız bir Allah'a dua ediyorsunuz!\n\n            Okun hedefi bulması için hedefi bilmeniz görmeniz lazım erenlerim, Rabbü'l âlemin\n            olanı, rahmeten li'l âlemin olanın bildirdiği gibi bilemezsen kendi hayalinde\n            uydurduğun sanal bir ilâha yönelirsin ki adına Allah demiş olsan da o da ilahlardan bir\n            ilahtır!\n\n            Şerik yaxşı olsaydı Allah özüne yaradardı.\n\n            Yoxdan Allah da bîzârdır!\n            Bilinmek esâstır. Bilinmeyi sevdiği için âlemi var eyledi, âlemden insan vücûda geldi!\n\n            Pezevengin axırı derviş olar\n\n            Allah bacadan tökmez, gerek özün çalışasan.\n\n            Ey zer, Allah deyilsen, amma eyiblere perde çekensen.\n            Eh manânın ikrâmı için de zaman, mekân, imkân aynîyle insan terkibinde imkân bazıları\n            için \"mangır azîmüşşân\" sûretinde göz boyamışsa neyleyelim\n\n            Adamı sözünden tutarlar, heyvanı buynuzundan\n\n            Derviş, bele iş?\n\n            Derviş dilrîş olar\n            Derviş bağrı bâş gerek, gözü dolu yaş gerek manâsının başka bir kadehten ikrâmı\n\n            Derviş öz evini çiyninde gezdirer\n            Derviş, kendi evini omzu üzerinde taşır zirâ hânesinde hâne sâhibinden gayrı yoktur\n            O'nun da kimseye ihtiyâcı yoktur!\n\n            Özünü tanımayan Allahını da tanımaz"
            }
          ]
        }
      },
      "id": 201906272323
    },
    {
      "article": {
        "header": {
          "date_value": "27 Haz 2019 16:30",
          "title": "K.ARŞI.L.AŞMA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65387169_130392048169037_2094503982859088463_n.jpg"
        },
        "main_article": {
          "quotes": [
            {
              "type": "metin",
              "text": "[K.ARŞI.L.AŞMA]\n            En büyük karşılaşma yalnızlıktır çünkü kendinizle karşılaşırsınız:\n\n            Sûretten gel sıfata; yolda safâ bulasın\n            Hayâllerde kalma; yoldan mahrûm kalasın\n            Bu yolda ‘acâib çok sen ‘acâib anlama\n            Acâib anda ola Dost Yüzü'nü 💥 göresin\n\n            Kendinle tanışmaya hazır mısın ey tâlib-i dîdâr-ı vahdet! Bilmek istersenn bu n.asıl bir\n            hissiyât?\n\n            Kafeste doğan kuşun, kafesi bırakıp uçmasını düşün!\n\n            Etten duvar yıkılınca\n            Tenden kabuk kırılınca\n            Kıldan duvak açılınca\n            Nef(e)s aradan çıkınca\n            ...\n            An.câ\n            Aman yâ Settâr"
            }
          ]
        }
      },
      "id": 201906271630
    },
    {
      "article": {
        "header": {
          "date_value": "26 Haz 2019 21:01",
          "title": "EHLİNE NÂZENİN BİR S.ÖZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65301630_363486701018115_5430142594472800678_n.jpg"
        },
        "main_article": {
          "quotes": [
            {
              "type": "metin",
              "text": "[EHLİNE NÂZENİN BİR S.ÖZ]\n            Vücûd-ı akdesin a’lâdan a’lâ yâ Resûlallâh\n            Cemâlindir tecellîgâh-ı Mevlâ yâ Resûlallâh\n\n            Sen ol âyîne-i ma’nî-nümâ-yı zât-ı vahdetsin\n            Görür Mevlâyı sende çeşm-i bînâ yâ Resûlallâh\n\n            İzâfiyyâta aslâ kalb-i hak-bîn iltifât etmez\n            Senin zâtında gûyâ Hak teâlâ yâ Resûlallâh\n\n            Vücûdun cevheriyle girdi vahdet reng-i esmâya\n            Ne cevherdir o menşûr-ı tecellî yâ Resûlallâh\n\n            Zevâhir perdesi dîdâra hâ’il olmasa bi’llâh\n            Yanardı der-‘akab Sînâ vü Mînâ yâ Resûlallâh\n\n            Kemâl-ı sırr-ı vahdet müncelîken zât-ı pâkinde\n            Bilinmez hikmet-i esrâr-ı Esrâ yâ Resûlallâh\n\n            Meded kıl tûr-ı temkîninde dursun bu dil-i şeydâ\n            Olur dünyâya karşı yoksa rüsvâ yâ Resûlallâh\n\n            Ferîd-i bî-nevâ da defter-i ‘uşşâkına geçsin\n            Budur ancak niyâz-ı kalb-i şeydâ yâ Resûlallâh\n\n            Dembedem ziyâde muhabbetle cânım efendim\n            Murâdî ister isen Hak rızâsın\n            Salât ile yâd eyle Mustafâ'sın"
            }
          ]
        }
      },
      "id": 201906262101
    },
    {
      "article": {
        "header": {
          "date_value": "26 Haz 2019 11:19",
          "title": "BEN.SENİNLEYİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65162042_446894215936348_8298223328042651297_n.jpg"
        },
        "main_article": {
          "quotes": [
            {
              "type": "metin",
              "text": "[BEN.SENİNLEYİM]\n            Ki O’dur yerleri ve gökleri, bir intizâm bir güzellik içinde yaratan, bütün her yeri\n            saran. Yerin içine ne girer, ondan ne çıkar, gökten ne iner, oraya ne yükselir, her şey\n            O’nun ilmiyledir. Nerede olursanız olun O sizinle birliktedir ve Allah, yaptığınız\n            şeylerden her an hakîkatlerini incelikleriyle gösterir durur. [Hadîd:4'ten mülhem]\n\n            Yârın (yârına erenlere her dem) hesap görücü olarak, tek suâl yetermiş meğer: \"Ey\n            kulum ben sendeydim, seninleydim; ya sen nerede ve kiminleydin\n\n            O bizimle birlikte olduğunu söyleyip dururken, kulluğunun, hilâfetin farkında olan\n            insana, kendini kaybedene dek şâhit olmak düşüyor: \"Evet nerede olursak olalım her\n            zaman birlikteyim, görülen her işte birliğine şâhidim, bütün huyların, renklerin sana\n            ait olduğunu görüyorum, kendimi kaybetmeme izin verdiğin kadar âlemde vâr olarak ancak\n            seni seziyorum... Sen varsın\n\n            Gölgem kayboldu! gönlüm doğunca\n            Güzeli görmek boylu boyunca\n            🎵"
            }
          ]
        }
      },
      "id": 201906261119
    },
    {
      "article": {
        "header": {
          "date_value": "25 Haz 2019 10:21",
          "title": "RUHSÂR-I GÜL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/62535875_122535578976420_3579185762524331164_n.jpg"
        },
        "main_article": {
          "quotes": [
            {
              "type": "metin",
              "text": "[RUHSÂR-I GÜL]\n            Gâhi güldür gâh varak gâhi şecer gâhi nevât\n            Hayy u Kayyûm sırrını ezber okur her bâr gül\n\n            Gül sûretiyle zâhir olan bâzen gül, bâzen yaprak, bâzen ağaç, bâzen de çekirdek hâlinde\n            her zaman Hayy ve Kayyûm (hayat) sırrını ezbere okur.\n\n            Gül seyrânında dîdârın temâşâ kılmayan\n            Bî-basardır sînesinde gözler açsın hâr-ı gül\n\n            Gülü seyrettiğinde Hakkın yüzüne şâhid olamayan kişinin gönül gözü besbelli kördür.\n            Böylesi dertsize, âteşin bir âh olsun diye Gül'ün dikenleri sînesinde yâreler,\n            gözler açsın.\n\n            Allah'ın celâline sabretmeyen cemâle vuslat bulamaz.\n\n            Yoldaki duraklarda tesellîniz Hak Dost'un vefâsı olsun; hem emîn olun hasretin\n            şiddetine dayanamayan vuslatın zevkine hiç dayanamaz!\n\n            Eh artık deme dur bu ayrılık niye var?\n            Bilmedin zevk-i visâlin çekmeyince firkatin\n            Olmayınca haste kadrin bilmez âdem sıhhatin ‏حافظ شکایت از غم هجران چه می کنی؟\n            در هجر وصل باشد و در ظلمت است نور\n            Hafız, ayrılık acısından niye sızlanıyorsun?\n            Ayrılıkta vuslat vardır, karanlıkta nur!"
            }
          ]
        }
      },
      "id": 201906251021
    },
    {
      "article": {
        "header": {
          "date_value": "24 Haz 2019 05:59",
          "title": "LAST WORDS",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/65210154_327659658127421_2253131408395065431_n.jpg"
        },
        "main_article": {
          "quotes": [
            {
              "type": "metin",
              "text": "[LAST WORDS]\n            Kendimden kaçmaya çalıştıysam da\n            başaramadım\n            ama hiçbir pişmanlığım falan yok\n            ne de başka bir planım\n            ...\n            Hiç olduğum hem de\n            Hem de bir süreliğine insan olarak\n            Göründüğüm için\n            ...\n            Ben insanlığı denedim\n            Şimdi siz hiçliği deniyorsunuz\n            Sanki son moda bir egzersiz gibi\n            hergün onu kucaklıyorsunuz!\n\n            If I have tried to run away from myself, I have failed. But I have no regrets whatsoever\n            and no further plan for I have been both Nothing, and for a while, a Man. I tried\n            manhood, now you try nothingness, embrace it daily like a trendy new fitness.\n            [IN PRAISE OF NOTHING:2019]"
            }
          ]
        }
      },
      "id": 201906240559
    },
    {
      "article": {
        "header": {
          "date_value": "23 Haz 2019 10:03",
          "title": "VÂKIÂT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/62201630_2102871629841505_1459352357677910694_n.jpg"
        },
        "main_article": {
          "quotes": [
            {
              "type": "metin",
              "text": "[VÂKIÂT]\n            Biri bir gören ve diğeri arasında aynıylâ vâki bir sohbetten sızanlardan, vahdete\n            susayanlara ikrâm olundu:\n\n            İbâdet ve kulluk... Hepiniz aynısınız, aranızda ne fark var?\n            Özde tek fark bilen, bilmeyen mertebesidir ama mâdem suâl edildi sözde derdimiz hiçlik\n            sevdâsı, onların dünyâsı varlık isbâtı... Bu sebepten kulluk seyrinde biz, namazdan\n            ziyâde namaz kılanı severiz, onlarsa namaz kılandan ziyâde namazı\n\n            Başka?\n            Dîni Allah'a tahsîs etmek demek enfüs ve âfâkta içkin ve aşkın olarak O'ndan\n            başka mâlik olmadığını kabul ve teslîm etmek demektir. Biz Müslümanlığı böylece\n            \"teslîm olmak\" diye onlar \"teslîm almak\" diye anlarlar.\n\n            Başka?\n            Bizim ticâretimiz peşin onlarınki veresiyedir. Bizim her işimiz Hazır ile\n            Huzur'dadır. Onlarınki gâib ile gıybettedir.\n\n            Baba erenlerim... Bahsi geçen bu dervişler, karıncayı bile incitmedikleri halde, târih\n            sayfaları onlara yapılan zulüm ve katliam hikayeleriyle doludur, hal böyleyken bile sûfi\n            sohbetlerinde, irfan meclislerinde bu zâlimlerden neden söz edilmez?\n            Eh biz meclisimizde sarımsak kokusu istemeyiz!\n\n            Yâni?\n            Sarımsağın zâtını abes görmeyiz ancak ondan sâdır olan koku bize kerih gelir. Kerahat,\n            nâhoşluk bir şeyin zâtında olmaz, efâlinde, fillerinde olur. Koku, sarmısağın sıfatının\n            açığa çıktığı fiilerindendir.\n\n            Zâlimlerin zulmü de bize sarımsağın kokusu gibi gelir, bu nedenle tercîh etmez ve\n            meclisimizde istemeyiz ama sevenleri de hor görmeyiz. Biz kimseyi incitmez kimseden\n            incinmeyiz ama bize yapılan zulümden, gönül misafirimiz incinirse ona da bir şey\n            diyemeyiz.\n\n            Ancak bu işte mazlumlar yanında zâlimlerin de âkibetini görmek gerekir. Gerçekte işlenen\n            zulümler, zâlimlerin yalnız kendisine değil onu benimseyen coğrafyayı dahi yakıp\n            kavurmuştur.\n\n            Sözün incelediği bu yerde, dünya serhoşu muhâtabına dönerek: Şimdi bırak elindeki şu\n            şeytan sidiğini... Onda ne neş'e olacak, ayıldığında ne kalacak geriye... Gel, sana\n            öyle temiz bir şarap [76:21] sunalım ki ebedî mest olasın; zinhâr ayılmayasın!\n\n            Vahdet-i mutlak'ta dâim münzevîdir ehl-i derd\n            Hâyı huyu tumturakı ehl-i irfân istemez\n\n            Bu nevi zevât-ı kirâmın, emsâl-i kesîresinin artması niyâzıyla..."
            }
          ]
        }
      },
      "id": 201906231003
    },
    {
      "article": {
        "header": {
          "date_value": "3 Kas 2019 23:45",
          "title": "SORM<AZLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71304636_711441429361170_4122852060841786001_n.jpg"
        },
        "main_article": {
          "quotes": [
            {
              "type": "metin",
              "text": "[SORM<AZLAR]\n            Bunca söz kalabalığından sonra namluyu temizleme, nutku Haklama vaktidir:\n\n            Dîn ü millet sorarısan ‘âşıklara dîn ne hâcet\n            Âşık kişi harâb olur âşık bilmez dîn diyânet\n\n            Âşıklarun gönli gözi ma‘şûkına gitmiş olur\n            Ayruk sûretde ne kalur kim kılısar zühd ü tâ‘at\n\n            Tâ‘at kılan uçmagıçün dîn tutmayan tamu içün\n            Ol ikiden fârig olur neye benzer bu işâret\n\n            Her kim dostı severise dostdan yana gitmek gerek\n            İşi güci dost olıcak cümle işden olur âzât\n\n            Anun gibi ma‘şûkanun haberini kim getürür\n            Cebrâîl-i mürsel sıgmaz anda olıcak münâcât\n\n            Sorı hisâb olmayısar dünyâ âhiret koyana\n            Münker ü Nekir ne sorar terk olıcak cümle murâd\n\n            Havf ü recâ nice gelür varlık yokluk bıragana\n            İlm ü ‘amel sıgmaz anda ne terâzû ne hod sırât\n\n            Ol kıyâmet bâzârında her bir kula baş kayısı\n            Yûnus sen ‘âşıklarıla hîç görmeyesin kıyâmet"
            }
          ]
        }
      },
      "id": 201911032345
    },
    {
      "article": {
        "header": {
          "date_value": "3 Kas 2019 21:57",
          "title": "ÂYET.İNMESİ: AMEL DEFTERİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71963348_2383630591852689_5702163570826340235_n.jpg"
        },
        "main_article": {
          "quotes": [
            {
              "type": "metin",
              "text": "[ÂYET.İNMESİ: AMEL DEFTERİ]\n            (O gün, amellerin sûretlerinin kayıtlı olduğu) Kitap (tüm yaşam bilgisi) (herkesin\n            önünde) ortaya konmuştur.\n\n            Mücrimlerin, suçlu duruma düşenlerin, kitabın içinde olanlardan dehşetle ürpererek “İşte\n            şimdi yandık, eyvâh bize bu nasıl kitapmış (kaydedilmiş bilgi) ki küçük büyük bırakmadan\n            hepsini (düşünce-fiil) ihsâ etmiş (tek tek sayıp dökmüş, zabt-muhafaza etmiş)”\n            dediklerini\n            görürsün.\n\n            Ne yapmışlarsa onu hazır bulmuşlardır. Rabbin kimseye zulmetmez, asla haksızlık yapmaz!\n            [Kehf:49]\n\n            Ey can! Ölmek istemeyeceğin yerde bulunma zîrâ her an her şey olabilir!\n\n            Filmin sonu, Bayâtî makamından canımıza okunuyor..."
            }
          ]
        }
      },
      "id": 201911032157
    },
    {
      "article": {
        "header": {
          "date_value": "3 Kas 2019 08:05",
          "title": "GÜZELLİK💗AŞK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72223372_712999815872012_1153614034173485313_n.jpg"
        },
        "main_article": {
          "quotes": [
            {
              "type": "metin",
              "text": "[GÜZELLİK💗AŞK]\n            Ervâh ki tuhfe-i Hudâ'dır\n            Hâk-i reh-i Şâh-ı Enbiyâ'dır\n\n            Ol şâh ki mâh çün sitâre\n            Pâ-bûsuna oldu pâre pâre\n\n            Levlâk ile zât-ı pâki mevsûf\n            Kur’âna sıfâtı zarf ü mazrûf\n\n            Birdir dedi âşinâ-yı vahdet\n            Mevc-i Ehadiyet Ahmediyyet\n\n            Çün \"evveli mâ-halak\" der ol nûr\n            Sâni’-i Hudâ desem de ma’zûr\n\n            Âyine-i vahdet-i İlâhî\n            Mir’at-i vücûdudur kemâhî\n\n            Îmân-ı hakîkiye ol âgâh\n            Kâfî sana bir Nebî bir Allâh\n\n            Kur’ân o Resûl’i kıldı tavsîf\n            Ahlâk-ı azîmin etdi ta’rîf\n\n            Hâhiş-ger-i devlet-i müebbed\n            Ya’nî ki fakîr Gâlib Es’ad\n\n            Mücrimdir eğerçi ümmetindir\n            Ümmîdi senin inâyetindir\n\n            Olmazsa şefâatından ihsân\n            Çok zâhidin ola hâli hırmân\n\n            Çün ehl-i kebâirim siyehkâr\n            Her maksadıma beşâretin var\n\n            Varlığın sevinci, kendisinden mucize göstermesi istenince parmağıyla işaret etmiş ve ay\n            ikiye bölünmüştür. Şeyh Gâlib Sultanımız, bu mucizeyi güzel bir sebebe bağlamış ve ayın\n            O'nun ayağını öpmek için yıldızlar gibi parça parça olup yere düştüğünü şöylece\n            resm etmiştir:\n            O şâh ki mâh çün sitâre\n            Pâ-bûs'una oldu pâre pâre\n\n            Hüsn ü Aşk'dan böyle böyle güzel(leme)ler..."
            }
          ]
        }
      },
      "id": 201911030805
    },
    {
      "article": {
        "header": {
          "date_value": "2 Kas 2019 12:33",
          "title": "ZİNDÂN İÇİNDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72387571_181386729658529_5789114345852879767_n.jpg"
        },
        "main_article": {
          "quotes": [
            {
              "type": "metin",
              "text": "[ZİNDÂN İÇİNDE]\n            Bu gönlüm şehrini seyrân ederken\n            Dedi sırrım bana seyrân içinde\n\n            Derde düştün niçin dermân ararsın\n            Âşıklar derd arar dermân içinde\n\n            İçip aşkın meyin şöyle mest ol kim\n            Dîvâne desinler akrân içinde\n\n            Bu aşk meydânıdır bunda âr olmaz\n            Başını top eyle meydân içinde\n\n            Mihneti rahat bil rahat arama\n            Rahat mı bulunur zindân içinde\n\n            Eşrefoğlu Rûmî Hakk'ı zikr eyle\n            Fezkürûni dedi Kur'ân içinde\n\n            Bu \"vahdet zevki\" peşinde koşar herkes\n            Amma rahat rahat bulamaz ânı her nâkes\n\n            Sevginin kantarı fedakarlıktır ve uğruna vazgeçtiklerin kadardır aşkın büyüklüğü\n\n            Râhat ile istedim vaslını kahretti bana\n            Derde düşüp ağlayınca güldü cânânım benim"
            }
          ]
        }
      },
      "id": 201911021233
    },
    {
      "article": {
        "header": {
          "date_value": "2 Kas 2019 03:32",
          "title": "SHUT.DOWN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71544104_156180755620461_1825530833985708175_n.jpg"
        },
        "main_article": {
          "quotes": [
            {
              "type": "metin",
              "text": "[SHUT.DOWN]\n            İstediğinizde zihninizden, durmaksızın akıp giden düşüncelerden kurtulabilir misiniz?\n            Diyeceğim o ki \"Kapatma\" düğmesini buldunuz mu?\n\n            Bununla düşünmeyi bütünüyle durdurmayı mı kastediyorsunuz? Hayır, bunu -çok kısa bir\n            süre dışında- yapamam.\n\n            O halde zihin sizi kullanmaktadır. Siz onunla bilinçsiz bir biçimde özdeşleşmişsinizdir,\n            bu yüzden de onun kölesi olduğunuzun farkında bile değilsinizdir.\n\n            Bu siz farkında olmadan, bir varlığın size hâkim olmasına benzer, böylece siz o varlığı\n            kendiniz olarak algılarsınız. Özgürlüğün başlangıcı sizin o hükmeden varlık -yani,\n            düşünen- olmadığınızı idrak etmektir.\n\n            Bunu bilmek sizin o varlığı gözlemlemenizi mümkün kılar. Siz düşüneni izlemeye\n            başladığınız anda, daha yüksek bir bilinç düzeyi harekete geçer.\n\n            O zaman siz, düşüncenin ötesinde engin bir zekâ âleminin bulunduğunu, o düşüncenin o\n            zekânın sadece minicik bir vechesi olduğunu fark etmeye başlarsınız.\n\n            Ayrıca, gerçekten önemli olan her şeyin -güzellik, sevgi, yaratıcılık, sevinç ve iç\n            huzurunun- zihnin ötesinden kaynaklandığını da fark edersiniz.\n\n            Böyle böyle uyanmaya başlarsınız."
            }
          ]
        }
      },
      "id": 201911020332
    },
    {
      "article": {
        "header": {
          "date_value": "2 Kas 2019 02:12",
          "title": "KABUK.SU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75595195_546378169506611_7993614281494956377_n.jpg"
        },
        "main_article": {
          "quotes": [
            {
              "type": "metin",
              "text": "[KABUK.SU]\n            Olta balık için, balığı yakaladıktan sonra oltayı unutabilirsin. Tuzak tavşan için sonra\n            tuzağı da unutabilirsin. Kelimeler de manâ için var, bir kez manâyı tahsil ettikten\n            sonra kelimeleri unutabilirsin. Kelimeleri unutmuş, manâyı farketmiş biriyle nasıl\n            konuşabilirim?\n\n            Sâdece dinle:\n            İnsan vücudu, Allah tohumunun kabuğudur. Çırpınıp bu nefis denilen kabuktan, ben olma\n            alışkanlığından kurtulursak ne alâ. Yoksa kabuk olarak kalırız. Odunu yakmasınlar da ne\n            yapsınlar!\n\n            Oysa içeriden içeri, kabuğun altında ne Hıristiyan var ne Müslüman ne de bir insan;\n            sadece Allah var, Allah yâr."
            }
          ]
        }
      },
      "id": 201911020212
    },
    {
      "article": {
        "header": {
          "date_value": "2 Kas 2019 00:08",
          "title": "S.ARILMAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/73713700_199186917764356_570414924436140412_n.jpg"
        },
        "main_article": {
          "quotes": [
            {
              "type": "metin",
              "text": "[S.ARILMAK]\n            Bir tür namaz târifi:\n\n            Sözünü eden çoksa da\n            Özü itibâriyle\n            Kendinden, kendiyle, kendine\n            Tanıdık bir selâm olan\n            Namaz içinde, bir demde\n            Çok vefâlı Bir Dost'un elini tutarcasına\n            Sağ elimi sol elimin üstüne getirdim\n\n            Görünürse iki kaşın arası\n            İyi olur yüreğimin yarası\n            Her dillerden denir, kimse bilemez\n            Vuslat edenlere mahsûs orası\n\n            Kendisinden geçer oraya varan\n            Görür görmez olur Sultân Süleymân\n            O yaranın bulunmuyor cerrâhı\n            Görünüşü, âşık olana derman\n\n            Hep sâkiler ordan alır şerâbı\n            İçenlere kalkar Dost'un nikâbı\n            O bir câmi, göçüp hiç harâb olmaz\n            Dost Eli'yle yapılmıştır mihrâbı\n\n            Her yapılan, yıkılır da O durur\n            Hep âşıklar varıp tutarlar huzur\n            İki rekât kim kılsa orda namaz\n            Günahı affolur, hiç kalmaz kusur"
            }
          ]
        }
      },
      "id": 201911020008
    },
    {
      "article": {
        "header": {
          "date_value": "1 Kas 2019 21:08",
          "title": "İN.AN.SEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75169225_424342661795412_565842202866738044_n.jpg"
        },
        "main_article": {
          "quotes": [
            {
              "type": "metin",
              "text": "[İN.AN.SEN]\n            Kendini terkeyle, cihân sendedir\n            Bütün cism-i latîf, nihân sendedir\n            Muhabbet eyleme kendi kendine\n            Âlemin sevdiği civân sendedir\n\n            Gururun var ise, zindân sendedir\n            Benlik bâkî ise, şeytân sendedir\n            Aşkın hazînesi kaynar taşarsa\n            Âleme rahmeden Rahmân sendedir\n\n            Gözün açık ise, Kitap sendedir\n            Kulağın duyarsa, hitap sendedir\n            Kalırsa benlikten sâdece bir toz\n            Akıllar ermedik azâb sendedir\n\n            İçinden çıkarsan, sefâ sendedir\n            Sana yaklaşana vefâ sendedir\n            Celâl perdesini kaldıramazsan\n            Acısı tükenmez cefâ sendedir\n\n            Kaldır hicâbını, Ahmed sendedir\n            Ümmete edilen rahmet sendedir\n            Yirmisekiz nebî, umuyor senden\n            Onlara da dahî himmet sendedir\n\n            Sırrı bilinmedik Mîraç sendedir\n            Bu aşkın derdine ilâç sendedir\n            Kendinden çıkana giydirilirmiş\n            Saltanat sâhibi o tâç sendedir\n\n            Cennet ile hûri vildân sendedir\n            Dilberin gezdiği vatan sendedir\n            Ben! demezsen eğer sen sana\n            Arş ile Kürsî’yi tut.an sendedir\n\n            El fakru fahrî = Lâ ilâhe illallâh\n            FAKR, kendi nefsinin yokluğuna ulaşmak ve ilahi hakikatin gönle doğmasına izin\n            vermektir.\n\n            FAHR, iftihar yeridir ki orası ilahidir.\n            Fakr-lâ ilahe'dir, Fahr-illallah'tır!\n\n            Tasavvuf iki adımdır, ilk adımda kendinden çık, ikinci adım hemân Allah’tır.\n\n            El-fakru fahrî el-fakru fahrî\n            Demedi mi ol alemler fahrî\n            Fakrını zikret fakrını zikret\n            Mahv u fenâ'da buldu bu gönlüm"
            }
          ]
        }
      },
      "id": 201911012108
    },
    {
      "article": {
        "header": {
          "date_value": "31 Eki 2019 23:08",
          "title": "HEVÂ 🎶 DEĞİL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/76909695_117084836384404_4838418677181440754_n.jpg"
        },
        "main_article": {
          "quotes": [
            {
              "type": "metin",
              "text": "[HEVÂ 🎶 DEĞİL]\n            Ulvî yol herkese nasîb değildir\n            Kibirli olana açık değildir\n            İlm ü irfân için edeb gerekir\n            Çoğu gönül Hakk’la meşgûl değildir\n\n            Bilirim diyene, ilim gerekmez\n            Ehli kitap olan, başka söz bilmez\n            İlim sofrasına aç olan gelir\n            Gönlü tok olana, sofra sunulmaz\n\n            Âşık gibi gelir, âşık değildir\n            Bir çıkarı vardır, sâdık değildir\n            Hakk’ın yolu için tövbe gerekir\n            Günahkâra o yol, uygun değildir\n\n            Hak sözü kutsaldır, her yere saçma\n            Gönlü çöl olana, tohumu atma\n            Gönül kirli ise, silmek gerekir\n            Gönül pâk olmadan, sırları açma\n\n            İlm-i Tevhîd sırrı, yetîm malıdır\n            Ondan gayrısına, lâyık değildir\n            Yetim olmayana kapı açılmaz\n            Tevhîd aşk hâlidir, hevâ değildir\n\n            Cuma, varlık, benlik ve gaflet günahından tövbe etmek, Hak yolunda her gün.âh.sız\n            olmaktır. Cümle sûretlerden geçmek, âlemde tek yüz olan Hak'ta cem olmaktır.\n\n            Dost Yüzü'nü bir kez görene\n            İşbu Cuma\n            Hikmet ola\n            Himmet ola\n            Vâhdet ola\n            Bu birlikten\n            Âlemlere\n            Aşk Dola\n            Yâ Men Hû"
            }
          ]
        }
      },
      "id": 201910312308
    },
    {
      "article": {
        "header": {
          "date_value": "31 Eki 2019 06:30",
          "title": "YOK•VAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72704051_148402656423259_7652779899540596975_n.jpg"
        },
        "main_article": {
          "quotes": [
            {
              "type": "metin",
              "text": "[YOK•VAR]\n            Göklerde ve yerde bulunan sorumlu ve akıllı varlıklar, muhtaç oldukları şeyleri, güven\n            ve varlığın devamını O'ndan isteyerler, O'na müracaat ederler, O'ndan\n            medet umarlar O her gün, her an sayıya hesaba sığmayacak işlerin, oluşların,\n            görünüşlerin, işleyen düzenin içindedir, ilmi ve kudretiyle tecellidedir.\n            [Rahmân:29'dan ilhamla]\n\n            Âyet kime indiyse bilir ki, âlem için tek nefes ve tek hâl üzere sebat ve devam imkanı\n            yoktur!\n\n            Keşf ehli, kuyusundan su çıkaran canlı âlimler, Allah'ın her nefeste başka başka\n            tecelli ettiğini görürler. Halbuki tecelli tekrarlanmaz. Şu halde onlar her tecellinin\n            yeni bir yaratışı getirdiğini ve eski varlığı giderdiğini şühûd gözüyle görürler.\n            Tecellinin bir varlığı gidermesi onun gidişi anında varlığın fâni (yok) olmasıdır. Yeni\n            bir varlığın yaratılması da başka bir tecellinin onu meydana getirmesidir.\n\n            Hayır, onlar halk-ı cedîd’den (yeni yeni yaratılış’tan) kuşku içindeler. [Kaf:15 Meâli]\n\n            Herşey, her an yok olur ve bir sonraki an, Allah tarafından, yeni haliyle tekrar\n            yaratılır. Ölüden diriyi, diriden ölüyü çıkarıp durmaktadır.\n\n            Dirilip kalkmak için ölüler gibi Sûr'un üflenmesini beklemiyorum çünkü her nefes,\n            yeni yeni üfleyip bana tâze bir can vermede aşk!\n\n            Her an dünya yenilenmektedir ve biz durağanlıkta yenilenmekten habersiziz.\n            Ömür ırmak gibidir, yeni yeni gelir; bedende ise devamlılık görünür.\n\n            Muhtemel bütün sanal gerçeklikleri kendinde toplayan şu âlem-i imkân sahnesinde, her\n            nefes, yoklukla varlık arasında halk-ı cedîd ile ölüp ölüp dirildiğini görene hamd\n            olsun, anların toplamını yokla var arasında \"yaşam\" bilene selâm olsun"
            }
          ]
        }
      },
      "id": 201910310630
    },
    {
      "article": {
        "header": {
          "date_value": "31 Eki 2019 03:34",
          "title": "KONUŞ.AN.Kİ.TAP",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71540482_452335238739613_1540748150170102905_n.jpg"
        },
        "main_article": {
          "quotes": [
            {
              "type": "metin",
              "text": "[KONUŞ.AN.Kİ.TAP]\n            Âşık, ister isen bulmak kemâli\n            Zikrin Ali ola, makamın Mahmûd\n            Sende ara, sende bul ol cemâli\n            Zikrin Ali ola, makamın Mahmûd\n\n            Her nereye bakıp Hak görse gözün\n            Kimyâ olur bil ki senin her sözün\n            Sen fânisin amma bil Hakk’dır özün\n            Zikrin Ali ola, makamın Mahmûd\n\n            Gayre bakma, sensin ol dilber hemân\n            Şe'ndedir bil cümle güher cümle kân\n            Hadîs-i Nebevî'yle oldu beyân\n            Zikrin Ali ola, makamın Mahmûd\n\n            Gittiğin yolları evvelâ düşün\n            Birlikse Hak ile yapacak işin\n            Zâhirde kul, bâtında Hakk’dır eşin\n            Zikrin Ali ola, makamın Mahmûd\n\n            Huzûrda kalbini eyle dürr-i nâb\n            Feth olur sana bil ne var cümle bâb\n            Hak ile aranda kalmaz bir hicâb\n            Zikrin Ali ola, makamın Mahmûd\n\n            Abdal Zıyâ yürür sırrullah ile\n            Birliktir her anda ol Allah ile\n            Gece gün kâimdir zikrullah ile\n            Zikrin Ali ola, makamın Mahmûd"
            }
          ]
        }
      },
      "id": 201910310334
    },
    {
      "article": {
        "header": {
          "date_value": "30 Eki 2019 23:39",
          "title": "AYNA.MİKDÂRI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72364148_2542797902471074_7881358492900432561_n.jpg"
        },
        "main_article": {
          "quotes": [
            {
              "type": "metin",
              "text": "[AYNA.MİKDÂRI]\n            Ey inanıp güvenenler! Kendi dışınızdakilerden, idrak seviyeniz aynı olmayan bir kimseyi\n            sırdaş edinmeyin. Sizi sarpa sardırıp perişan etmekten çekinmezler!\n\n            Ey imân edenler! Gayrınızdan (kendinize) sırdaş edinmeyin... (Onlar) size noksanlık,\n            zarar vermekten, geri kalmazlar... Size sıkıntı vereni (hoşlanarak) isterler... Buğzları\n            ağızlarından taşmaktadır... Sînelerinin gizlediği ise daha büyüktür... Eğer\n            aklederseniz, gerçekten biz sizin için âyetleri açıkladık. [Ali-İmrân:118 Meâli]\n\n            Kendiniz gibi olandan başkasına güvenmeyin. Halleriyle size zarar vermekten, sizi\n            ikiliğe düşürmekten geri kalmayanlar olacaktır. Nefret, kin halinde olanlar ağızlarından\n            çıkan sözlerle belli olurlar ve onlar daha fazlasını içlerinde saklarlar.\n\n            Hikmeti, ehlinden esirgemek ehline zulümdür; nâ-ehline vermek ise hikmete zulümdür,\n            zulüm!\n\n            Elin yabancısına gel sırlardan söz etme\n            Acemî çaylaklara, nazlı yârdan söz etme\n            Yabancılarla ancak yabancı gibi konuş\n            Diken yiyen deveye, bahardan hiç söz etme"
            }
          ]
        }
      },
      "id": 201910302339
    },
    {
      "article": {
        "header": {
          "date_value": "30 Eki 2019 08:18",
          "title": "GÜNÜN.ÂYETİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71324274_158313128855575_3092722905906779760_n.jpg"
        },
        "main_article": {
          "quotes": [
            {
              "type": "metin",
              "text": "[GÜNÜN.ÂYETİ]\n            Merkez'den yâni bilincin, bir formla özdeşleşmeden önceki saf hâli'nden ulaşan\n            güvenilir bir habere göre:\n            Şâhid olup durduğum, şu yegâne var.lık ile birliği hissetmek ben'im en doğ.al\n            hâlimdir, ben'im de bu en doğ.al hâl ile, birliğe dâhil olarak bütünle bir görünmem\n            iyi gelecektir bize.\n\n            Mukayyed varlığını say yoğa\n            Mutlak varlık, içinden doğ.a\n\n            Âh Teslîmiyet\n\n            Yokluğun ta gâyetinde \"Doğ.al.Hal\" de kucaklaşmak için merkeze bekleriz..."
            }
          ]
        }
      },
      "id": 201910300818
    },
    {
      "article": {
        "header": {
          "date_value": "30 Eki 2019 04:39",
          "title": "İKİSİ•BİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75244366_2138263633147777_3583468608787672792_n.jpg"
        },
        "main_article": {
          "quotes": [
            {
              "type": "metin",
              "text": "[İKİSİ•BİR]\n            Yâ Rab bu benlik sen’in vârındır, sen’den (ç)almışım\n            Bu iklîm-i bedende gayrı yok, sen’i bulmuşum\n\n            Ne sen bensiz tanınır ne ben sen’siz vâr olurum\n            Hamdülillah sen’in benliğinle taşıp dolmuşum\n\n            Her ne yöne döndürsem yüzüm sen’i görür gözüm\n            Kimi Kerem'in kimi Aslı'dır, hayrân kalmışım\n\n            Bildim, âşık-ma’şûkda sensin Şirin ile Ferhad\n            İki var bir olunca, benlik dağını delmişim\n\n            Ben Mecnûn’um sen Leylâ desem âşikâr şirk olur\n            Bu benliği kaldırıp aradan, ben sen olmuşum\n\n            Bu fenâ'da benliğin arıt, aslını ara bul\n            Abdal Zıyâ der, üryân olup aslımı bulmuşum\n\n            VARLIK BİR GÖLGE,\n            BU GÖLGEDE BENLİK BİR PUSU\n            Bir yanımız ezelî nûru, ilâhî ışığı yansıtırken, bir yanımız onu engelleyip \"san.al\n            benlik\" gölgesi yaratır durur.\n\n            İki'den bir bilindi, Bir'de(n) iki silindi, taklitleri aslını buldurdu\n            elhamdulillah..."
            }
          ]
        }
      },
      "id": 201910300439
    },
    {
      "article": {
        "header": {
          "date_value": "29 Eki 2019 12:23",
          "title": "K.AN GİBİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/0001_kus.jpg"
        },
        "main_article": {
          "quotes": [
            {
              "type": "metin",
              "text": "[K.AN GİBİ]\n            Çölde savrulmak için rüzgâr uman kum gibiyim\n            Her seher sönmek için Şems gözeten mum gibiyim\n            Savrulursam ya sönersem bana hiç ağlamayın;\n            Çünkü ben hâl-i hayatta daha ‘merhûm’ gibiyim\n\n            Ne görüyorsun?\n            Benim yaralarım\n            Tuzum, Tuzum\n            Diye sızılar\n\n            İyi ya k.anını içine akıt o v.akit\n            Y.anar y.anar kavrulurum andığım zaman seni\n\n            Ateşin y.ansın da dumanın tütmesin, bombayı içine bırak, p.atladıkça kabın genişlesin\n\n            Âlem bir ayna, Hak ile durur ayakta\n            İçi dışı evveli âhiri Hak ile ayakta\n            İçini ne ile doldurursan âlem odur sana\n            Gören Hak, görülen Hak, Hayy.de uyansana\n\n            Âh güzeller güzeli, yüzündür cihanı münevver eden\n            Her neye bakarsan kendi yüzündür\n            Kimde ne görürsen kendi özündür"
            }
          ]
        }
      },
      "id": 201910291223
    },
    {
      "article": {
        "header": {
          "date_value": "29 Eki 2019 11:24",
          "title": " • ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/419075543_355375713956208_7380666388585598045_n.jpg"
        },
        "main_article": {
          "quotes": [
            {
              "type": "metin",
              "text": "[ • ]\n            Âlem bir hayaldir demişlerdir. Eyvallah da, bakan olmayınca hayal de olmaz..."
            }
          ]
        }
      },
      "id": 201910291124
    },
    {
      "article": {
        "header": {
          "date_value": "28 Eki 2019 09:09",
          "title": "TÂRİHÎ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75341363_143435827056444_3608416015509049939_n.jpg"
        },
        "main_article": {
          "quotes": [
            {
              "type": "metin",
              "text": "[TÂRİHÎ]\n            Yakup Kadri Karaosmanoğlu'nun 08.04.1921 tarihli İkdam gazetesinde çıkan ve\n            İstiklâl şehitleri için okunan Mevlid'lerden bahseden yazısı hem o güne hem bugüne\n            ışık tutup durmaktadır:\n\n            Dün Ayasofya, Beyazid, Şehzade camileri emsali görülmemiş bir cemaatle dolu idi. Kadın,\n            erkek, çocuk, binlerce müslüman, Eskişehir önünde şehit düşen mübarek din ve kan\n            kardeşlerinin ruhuna ithaf edilen Mevlid-i şeriflere iştirak için fevc fevc bu mabetiere\n            koşuyordu. Biz bu heyecanlı kalabalığı sadece Ayasofya'da gördük. Fakat diğerlerini\n            görenler de cami içlerinden avlulara taşacak kadar mehabetli cemaatlerden bahsediyorlar.\n\n            Camilerimizdeki bu tezâhürat, bize eski zamanlan hatırlattı. Dömeke, Golos zaferleriyle\n            taçlanan 98 Yunan seferinde de böyle sık sık camilerimizde ictimalar oluyordu.\n            Şehitlerin ruhlarına Mevlidler ithaf olunur, Ordu-yı Hümayun için beliğ dualar okunurdu.\n            Ve padişaha ebedî zafer temenni olunurdu.\n\n            Rabbe bin kere hamdolsun ki dünden beri hakikat ve selametin bir cami ile bir cemaat\n            dışında bulunmadığını biliyorum. Beş on senedir, garba uymak için açtığımız bütün o\n            konferans salonlannda, halkı zorla topladığımız o miting meydanlannda görülen şeyler,\n            işitilen sözler bir hocanın okuduğu menkıbenin ve bu cemaatin sükutu önünde bana ne\n            kadar yavan ve boş goründüler.\n\n            Meğer biz, içinden çıktığımız hakiki alemi bırakıp onun yanında kitaplardan öğrenilmiş\n            yeni bir alem icad etmek istemişiz ve bu filemde hakkı, selameti aramışız.\n\n            Demek Hak ve selametin, samimilikten, doğruluktan ve sadakattan oluşan bir hava dışında\n            da yaşanabileceğine zâhib olmuşuz. Ve serhatlerinde askerlerimiz bizi \"Allah\n            Allah\" nidâlarıyla savunduğu sıralarda biz, Allah'tan başka şeylere bel\n            bağlamışız.\n\n            İnsanın zikirle enâniyyetini eritip, Allah'ın içimizdeki kıvılcımı olan ilâhî nefha\n            ile bütünleştiği hâl, artık Avrupa'da neredeyse hiç bilinmiyor. Anadolu'da ise\n            bu bilinç hâlâ ortada duruyor."
            }
          ]
        }
      },
      "id": 201910280909
    },
    {
      "article": {
        "header": {
          "date_value": "28 Eki 2019 08:26",
          "title": "AKŞAM.A.KIŞ.TAMAM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/73165706_451724795549571_1090561873282242276_n.jpg"
        },
        "main_article": {
          "quotes": [
            {
              "type": "metin",
              "text": "[AKŞAM.A.KIŞ.TAMAM]\n            Müezzînin ağzından okuduğu her ezân, içimize işlemek için, \"Azîz Allah\"\n            çağırır.\n\n            Akşam namazını imamla kılan\n            Onlardır Allah’ı hem zâhir gören\n            Hak söyler ‘Enel Hak’ kulun dilinden\n            Yalvar kul Allah’a akşam vaktinde\n            Yalvar kul Allah’a şu güz vaktinde\n\n            Şerriat emrine göre, bir kimsenin cemaatle birlikte imama uyması, yat deyince yatması,\n            kalk deyince kalkması, bir prova ile Hakk'a tâbi olması, hakikatte kulun cümle\n            nispet varlığını Hak’ta fenâ\n            etmesidir. Fenafillah olan kul, vücudullah zuhuruna mazhar olur ve o\n            kulun dilinden Cenab-ı Hak “Enel Hak: Ben Hakk’ım!” der durur.\n\n            Bu söz,\n            sonlu sınırlı kula ait bir söz değildir. Belki Cenab-ı Hakk’ın kendinden kendine\n            söylediği\n            bir sözdür. Kur’an’da “Allah şahittir kendisinden başka ilah olmadığına. meleklerle,\n            âdil âlimler de…” [Al-i İmran: 18] buyrulur. Başka bir ayette\n            ise “Doğu da batı da Allah’ındır, yüzünüzü nereye çevirirseniz Allah’ın\n            yüzü oradadır.” [Bakara: 115] beyânı vardır.\n\n            Mansur \"Ene’l Hak\" söyledi\n            Haktır sözü Hak söyledi\n            Nâdân mukayyet anladı\n            Amma ki mutlak söyledi\n\n            İşte bu ve benzeri apaçık delillerden\n            de anlaşılacağı üzre, böyle bir tecelliye mazhar olan kulun dilinden Hak “Ene’l Hak”\n            söyler ki, bu keyfiyet aynı denizin, bir dalgadan “Ben\n            denizim!” demesi gibidir.\n\n            Gönül dedi; ben neyim ki bir damla sadece\n            Ben nerede, görmediğim koca deniz nerde!\n            Böyle diyen gönül de bir gün denize kavuşunca\n            Baktı ki kendinden başka bir şey yok görünürde\n\n            Nihâyetinde makamat-ı tevhid mertebelerinden bir\n            mertebenin halidir ki ancak zevkeden bilir vesselâm"
            }
          ]
        }
      },
      "id": 201910280826
    },
    {
      "article": {
        "header": {
          "date_value": "28 Eki 2019 01:02",
          "title": "DEMEDİ Mİ OL ÂLEMLER FAHRİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72737438_108692183759564_1857766666695501530_n.jpg"
        },
        "main_article": {
          "quotes": [
            {
              "type": "metin",
              "text": "[DEMEDİ Mİ OL ÂLEMLER FAHRİ]\n            Doymayacağın yerde açlığını söyleme!\n            Sebepleri yaratanı unutup ihtiyâcını zâhirde sebep görünen kula bildirirsen, Hak Teâlâ\n            seni en âdi kimseye muhtâç eder. Şâyet ihtiyâcını herkesten gizler ancak O'na arz\n            edersen, dünyâ bile ihtiyaç dilenmeye sana gelir. [HZ. HADİMÎ v. 1176]\n\n            Bir oh demesine bugün aldanma cihânın\n            Sonunda anın derd ile bin âhı unutma\n\n            Hâlıktan utan rızkını halktan sakın umma\n            Bil rabbini Er-rızku alellâh'ı unutma\n\n            Ey çeşm-i hakâretle bakan merd-i fakîre\n            Ol fakr ile fahr eden ulu şâhı unutma\n\n            Biz sahte varlıklara dargın, yokluğa baygınız!\n\n            Kızdan artıktı hayâda hilm ile mevsûf idi\n            Kimseye lâ demedi her kim ki gelse yalvaru\n\n            Der idi el-fakru fahrî ve bihi eftahiru\n            Dâima miskinler ile otururdu ol ulu\n            [Yazıcızâde Mehmed Efendi]\n\n            Sarp yamaçta bile çiçek bitiren yağmur misâli, boş çevirmez o Nebî, uzatılan yoksul eli\n\n            El-fakru fahrî, el-fakru fahrî\n            Demedi mi âlemlerin fahri\n            Fakrını zikret fakrını zikret\n            Mahv u fenâ'da buldu bu gönlüm"
            }
          ]
        }
      },
      "id": 201910280102
    },
    {
      "article": {
        "header": {
          "date_value": "27 Eki 2019 19:06",
          "title": "ÖZ.CAN.DAN.İNCİLER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70936343_236342264005347_267118930744592562_n.jpg"
        },
        "main_article": {
          "quotes": [
            {
              "type": "metin",
              "text": "[ÖZ.CAN.DAN.İNCİLER]\n            Şu koskoca âlemin içinde tek başına bir insan mıyım? Yoksa o koskoca âlem mi nefes alıp\n            veren içimde?\n\n            Kalabalıklar içinde bir ıssız ada sanki kalbim. Ve yine kalbim, sesini bana duyurmak\n            için çırpınıyor mütemâdiyen o uğuldayan kalabalıkların içinde. Yazıyorum ve farkındayım,\n            mürekkeptir anlamı bağışlayan şey kalemime.\n\n            Her sabah pencereyi açtığımda dünya içeri giriveriyor sanki. Peki aynı heyecanla\n            dışarıya çıkıveren ne?\n\n            Gecenin sonunda gözlerimi açınca, gerçeğe mi uyanıyor bakışlarım, yoksa kendini çok iyi\n            gizleyen bir yalana mı?\n\n            Altını çizdiğim şu içli kelimeler, vâdemi doldurup bu dünyadan giderken elimi tutup\n            gelecek mi benimle?\n\n            Farkında mısınız, yıldızlar her gece gökyüzünden uzun uzun yalnızlığımıza bakıyor.\n            Anlamıyorum, gökyüzünde yıldızı olan, yeryüzünde nasıl yalnız olur.\n\n            Zaman, insana verilmiş hem tatlı hem de acı bir armağan... Hayat, var olmak için kendine\n            koyduğu hedeflere uygun bir ruh geliştirmesi için insana tanınmış bir süreden başka bir\n            şey değildir ve insan bu gelişimi gerçekleştirmek, kendini aşmak zorundadır!\n\n            İçim ürpermese” dedi gecesi gündüz, saçları ak olan, “her şeyin sıcaklığını hızla\n            kaybetmekte olduğunu belki de fark etmeyeceğim!”"
            }
          ]
        }
      },
      "id": 201910271906
    },
    {
      "article": {
        "header": {
          "date_value": "27 Eki 2019 03:42",
          "title": "RIZKIN.KEFÎLİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72587990_199469097750508_78138875704733757_n.jpg"
        },
        "main_article": {
          "quotes": [
            {
              "type": "metin",
              "text": "[RIZKIN.KEFÎLİ]\n            Yeryüzünde hareket eden hiçbir canlı yoktur ki, onun yaşam gıdası (rızkı) Allâh’a ait\n            olmasın! Bilir onun karar kılacağı hâli de (sonunu) ve geçici olarak yaşamakta olduğunu\n            da... [Hud:6]\n\n            Dünya hayatında onların geçimlerini aralarında biz taksim ettik (nahnu kasemnâ) [Zuhruf\n            32]\n\n            Halaktüke li-nefsi, fela tel’ab,\n            Ve tekeffeltü, bi rızkıke fela tet’ab.\n            Seni kendim için yarattım, başka şeyle oyalanma!Kefil olduğum rızık için endişelenme!\n\n            Hak budur kim değilim gayriye asla muhtaç\n            Var iken “nahnü kasemna” beni zanneyleme ac\n\n            Bir bebek diş çıkarmış, babası düşüncelere dalmıştı: Ekmeğini, azığını nereden\n            getireceğim? Kendi hâline terketmek de insanlığa sığmaz. Zavallı adam eşinin yanında bu\n            sözleri söyleyince, kadın ona erkekçesine ne cevap vermiş, bir bak:\n\n            Şeytanın vesvesesine kapılıp çocuk ölecek diye korkma. Dişi veren ekmeği de verir.\n            Zamanın sahibi olan zat nihayetinde rızkı yetiştirmeye kâdirdir, sen bu kadar üzülme.\n            Ana karnında çocuğu yaratan, onun ömrünü ve rızkını da yazmıştır. Köle satın alan bir\n            efendi bile kölesine bakarken, kulu yaratanı sen düşün artık!\n            [BÛSTÂN, HZ. SA‘DÎ-i ŞÎRÂZÎ v. 1292]"
            }
          ]
        }
      },
      "id": 201910270342
    },
    {
      "article": {
        "header": {
          "date_value": "27 Eki 2019 02:30",
          "title": "TAVSİYE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/74898964_2425194011141774_8494525426133340695_n.jpg"
        },
        "main_article": {
          "quotes": [
            {
              "type": "metin",
              "text": "[TAVSİYE]\n            One Strange Rock\n            Sıradışı Bir Kaya Belgeseli\n\n            İşbu ibret sahnesinde \"Aslında hiç yalnız kalmadın, bir nefes kadar yakınım\n            sana\" buyuranın dilinden kendi tanımımız yüz gösteriyor: \"İnsan, kendisini\n            aşmak için zuhûr etmiş bir canlıdır\"\n\n            1291'de âlem-i cemâl'e doğan, Sâdi Şirazî Sultanın Gülistan'ını parlattı\n            şâhid olduklarımız:\n\n            Ebr u bâd u meh u hurşîd u felek der kârend\n            Tâ tü nânî ve kef ârî vü be-gaflet nehorî\n            Heme ez behr-i tü ser-geşte vü fermân-burdâr\n            Şart-i insâf nebâşed ki tu fermân neberî\n\n            Bulut, rüzgâr, ay, güneş ve felekler, sen eline bir lokma ekmek alasın da gafletle\n            yemeyesin diye çalışmaktalar. Senin yolunda hepsi dönerek, dolaşarak, yaratıcının\n            buyruğunu yerine getirirken, sen emre uymayasın, insâfa sığmaz!\n\n            Alemde meşhûd olan bu devrän\n            Tekâmül içindir, kemâle doğru\n            Her nokta cevvâl, her zerre raksân\n            Uçup giderler visale doğru.\n            Ekvân, insan koşup giderler\n            Tutulmaz kapılmaz hayâle doğru\n            İnsan isen gel matlûbu anla,\n            Yorulma, gitme celâle doğru\n            Ufk-i ezelde doğan bir güneş\n            Gider mi acep zevale doğru?\n            îfâte etme kıymetli vakti\n            Çevir yüzünü cemale doğru\n\n            Âlemde görülen bu devrân, hep ileri doğru bu hareket, kemal bulmak, olgunlaşmak içindir.\n            Her nokta ve zerre seyir hâlinde olup hepsi Yaratıcısına kavuşmak için canla başla\n            uçarak gitmektedir. Kâinat ve insan, bir hayale doğru koşup gitmektedir. Eğer insan isen\n            gel, arzu edilmeye değer olan şeyin ne olduğunu anla da Allah’ın gazabına sebep olacak\n            yolda yorulma. Ezel ufkunda doğan bir güneş acaba doğup kaybolur mu? Değerli vaktini\n            boşa geçirme! Yüzünü Hak Dost'un cemâline çevir.\n\n            Ger hakîmî nîst in tertîb çîst\n            V'er hakîmî hest çün fi'leş tehîst\n            Eğer hikmet sahibi biri yok ise bu düzen nedir? Eğer hikmet sahibi biri var ise o zaman\n            onun yaptığı nasıl boş ve anlamsız olabilir ki! [HZ. RÛMÎ]\n\n            Hakkın olucak işler, boştur gam u teşvişler:\n            OL HİKMETİNİ İŞLER\n\n            İzleyin erenlerim, iyi gelecektir..."
            }
          ]
        }
      },
      "id": 201910270230
    },
    {
      "article": {
        "header": {
          "date_value": "25 Eki 2019 20:25",
          "title": "NÛR İKEN ADIN *** KOYDULAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/74606993_183565232809748_3185606665689299432_n.jpg"
        },
        "main_article": {
          "quotes": [
            {
              "type": "metin",
              "text": "[NÛR İKEN ADIN *** KOYDULAR]\n\n            Allah, göklerin ve yerin nurudur. [Nur:35]\n\n            Herşey ışığa-nura mâruz kaldığında ortaya çıkar. Işığa mâruz kalan herşey ışık hâline\n            gelir.\n\n            Allah göklerin ve yerin nurudur. O’nun nurunun misâli; bir hücredeki kandil gibi, oradan\n            ışık, nurunu her an yansıtır durur; iç âlemden dış âleme parlayan bir yıldız gibi.\n            Kutsal bir özden gelen, bir asliyetten haber verir gibi. Doğuda hiçbir şey olmasın ki ve\n            batıda hiçbir şey olmasın ki o özdendir ışığın yansıması ve hiçbir şey yoktur ki o nur\n            ona temas etmesin. Nur üzerine nurdur. O nuru anlamak isteyen kimse için Allah bütün her\n            şeyden yol gösterendir ve Allah insanlar için misâller sunar ve Allah bütün her şeydeki\n            ilmin sahibidir. [Aynı kaynaktan doğan kitaptaki Nur'dan ilhamla]\n\n            Bu latîf nükteyi anlayan, nârını nûr eyleyip vahdetle oldu pür-ziyâ\n\n            Sabahlar nûr oldu ey nûr neredesin sen, buradayım ben!\n\n            Cümle yerde Hak nâzır\n            Göz gerektir göresi\n\n            İşbu Nûr'a hazır olana, Hızır yâni HÛ'nun ZuhûR'u yetişir elbet\n\n            Âlemde bir zerre yok ki zikretmez Mevlâ’sını\n            Bilen kuş dilin, işitir zerrâtın esmâsını\n            Vech-i nûru gülistan eylemiş bu âlemleri\n            Görmek dileyenler, silsin gönlündeki pasını"
            }
          ]
        }
      },
      "id": 201910252025
    },
    {
      "article": {
        "header": {
          "date_value": "24 Eki 2019 22:46",
          "title": "ER•ENLER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/73393292_991599691176673_1920866933983629844_n.jpg"
        },
        "main_article": {
          "quotes": [
            {
              "type": "metin",
              "text": "[ER•ENLER]\n            Dedikodu yapmazlar, fitne fesat bilmezler\n            Edeb ile gelirler, hakikât âşıkları\n\n            İlim talep ederler, şâhid olmak isterler\n            Canlı kitap okurlar, aşk ve irfân gülleri\n\n            Bâtıl şeye uymazlar, tefekkürden şaşmazlar\n            Nefse ârif olurlar, tevhîd’in ârifleri\n\n            Yetim bulup beslerler, Hakk’a dâvet ederler\n            Güzel örnek olurlar, sıratın yiğitleri\n\n            Kavga nedir bilmezler, hiç kimseye küsmezler\n            Barış için koşarlar, İslâm’ın bülbülleri\n\n            Hak yolundan sapmazlar, lâin olup düşmezler\n            Asla tene dönmezler, manânın güneşleri\n\n            Hakk’a teslim olurlar, hep secdede dururlar\n            Dâim diridir ölmez, nefesin Sultanları\n\n            Halk’ta teşbîh olurlar, Hakk’kı tenzîh görürler\n            Hep Tevhîd’de dururlar, Cân şehrinin gülleri\n\n            Diyar diyar koşarlar, nice tohum ekerler\n            Işık olup ağarlar, Horasan erenleri\n\n            Cumâ, Cumânın manâsına ulaşmak, tenden geçip câna ermektir. Cân şehrinde cânan ile\n            buluşmak. Cân-ı cânanda cân olmaktır\n\n            Cumâ güzelliğimiz, dâim secde ola, canda cân ola, sahibinden bir nefesle, bir bitmeyecek\n            zevk dola âna..."
            }
          ]
        }
      },
      "id": 201910242246
    },
    {
      "article": {
        "header": {
          "date_value": "23 Eki 2019 23:18",
          "title": "SEYR-İ ŞÂHÂNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75443165_112348779987218_4825370292380988150_n.jpg"
        },
        "main_article": {
          "quotes": [
            {
              "type": "metin",
              "text": "[SEYR-İ ŞÂHÂNE]\n            Belirmez ârifin nâm ü şânı\n            Değil irfân, fülân ibni fülânı\n            Yerin terk edenin yoktur mekânı\n            Hakîkat ehlinin olmaz nişânı\n            İzi yokdur ki izinden biline\n            Dahi tozmaz ki tozundan biline\n            Sen anı sanma sözünden biline\n            Hakîkat ehlinin olmaz nişânı\n            Sen anın sabr u şükrünü sorarsın\n            Bulamazsın o vasfıyla yürürsün\n            Bilindi kim nişânını ararsın\n            Hakîkat ehlinin olmaz nişânı\n            Gazab-şehvet iki ayakdır anlar\n            Binip üstünde seyyâh oldu cânlar\n            Bunlarla çıkdılar arşa çıkanlar\n            Hakîkat ehlinin olmaz nişânı\n            🎶\n            Nefessiz dünyada bir harf dirilmez\n            Nefes de harfe boyanır ayrılmaz\n            Şu kim Hak'tan gelir cana yorulmaz\n            Hakîkat ehlinin olmaz nişânı\n            Ne ki mevcûd oluptur bu cihânda\n            Ger işlense kamu yerli yerinde\n            Bahâne bulamazlar hîç birinde\n            Hakîkat ehlinin olmaz nişânı\n\n            Ne çok şey sığıyor bir g.öze... O da olmasa nasıl şâhid olurduk \"ben burdayım\"\n            yayınına.\n\n            Hacı hacıyı Mekke'de\n            Derviş dervişi Tekke'de\n            Deli deliyi dakkada tanırmış\n            Velî velîyi hokkada\n\n            Âlemde, her cins, cinsine çeker mâdem\n            De gerisini *** haydi sen de dedem\n\n            Sözünden, gözünden amma illâ ki özünden\n\n            Hokkadan evvel bir ile bir olup filmin bir yerinde birlikte birliğe birikenle, tenhâda\n            görüşelim..."
            }
          ]
        }
      },
      "id": 201910232318
    },
    {
      "article": {
        "header": {
          "date_value": "23 Eki 2019 03:08",
          "title": "B.AK•İŞTE•NÛR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/0001_kus.jpg"
        },
        "main_article": {
          "quotes": [
            {
              "type": "metin",
              "text": "[B.AK•İŞTE•NÛR]\n            Hak cemâlin görmeye, âyine-i insana bak\n            Ârif isen sen seni bil gör mâh-ı tâbâna bak\n\n            Nûr-i tecellâ-yı aşktan zâhir oldu ol vücûd\n            Vücûd-u zerren ayan için bahr-i ummâna bak\n\n            Hakk'ın nûrundan cümle eşyâ tecellî eyledi\n            Uyan gafletten aç gözün, ol ulu devrâna bak\n\n            Min-küll-il-vücûh âşikâr etmiş Hüdâ kendini\n            Yetmez mi bu bürhân sana, gördüğün seyrâna bak\n\n            Bu âlemde yâr yüzün görmeyen yarın göremez\n            Kanma ağyâre nûr-i Hakk’la dolmuş cihâna bak\n\n            Hak yüzü nihân değil, andan ayân bir nesne yok\n            Delil \"semme vechullah\" aç âyât-ı Kur’ân’a bak\n\n            Gezdim cihânı cânândan gayrı bir cân görmedim\n            Abdal Ziyâ, ser-mest olup cemâl-i cânâna bak\n\n            Sonsuz sınırsız bir manâ olan O.Nûr, giymiş sûret gezer, türlü işler düzer; gören ne\n            güzel süzer, bir ışık ta bizden bize düşer, g.özündeki o parıltıyı görene susmak\n            düşer..."
            }
          ]
        }
      },
      "id": 201910230308
    },
    {
      "article": {
        "header": {
          "date_value": "23 Eki 2019 01:24",
          "title": "Y.OLA:DÂİR.E",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/73019448_198804934469645_3734752904991303659_n.jpg"
        },
        "main_article": {
          "quotes": [
            {
              "type": "metin",
              "text": "[Y.OLA:DÂİR.E]\n            Günümüzde tarikatlar, dayandıkları İlâhî ilkeler gereği korku ve ümit arasında dolaşır\n            dururlar. Cehennemin dehşetini, Cennet'in nimetlerini hatırdan çıkarmazlar.\n            Nefislerini arıtmak için, az yemek, az uyumak, az söylemek gibi riyazatlarda bulunurlar.\n\n            Fakat varlığın birliğini kabul eden \"Lâ havfun aleyhim\" sırrına eren, böylece\n            korkudan kurtulmuş olan yollar; Cennet ve Cehennem bağı ile bağlanmazlar, bütün\n            alışverişleri Hak Dost iledir, al gülüm ver gülüm zevkiyle yaşarlar.\n\n            Kendilerinde bir varlık kuruntusu taşımazlar. Bu evrende Allah'tan başka bir varlık\n            olmadığını bilirler. Allah'ın, zâtı yani özü bakımından her şeyden soyutlanmış ve\n            arınmış ve fakat tecellileri yönünden her şeyde gerçekleştiğini, yüz gösterdiğini fark\n            ederler.\n\n            Allah'ın isim ve niteliklerinin açığa çıkması ile değişik huy ve biçimlerin meydana\n            geldiğini, eşyanın biri birinin zıddı oluşunun Hakkın niteliklerinin biri birini\n            tamamlamasından kaynaklandığını idrak ederler.\n\n            Bu görüşü benimseyen yollardan biri de Tarîk-i Nâzenîn'dir. Bektaşîlikte bir\n            tâlibin, henüz aday iken rehber tarafından nefsi arıtılır. Yola girdikten sonra yalnız\n            ruhunun yücelmesine, aslına dönüşmesine çalışılır. Bu bakımdan Bektaşîlik, nefsânî değil\n            ruhânî bir yoldur.\n\n            Riyazat olarak sözleşmesine sadakatle, eline, diline, beline, aşına, eşine, işine gibi\n            fütüvvet kurallarına muhabbetle bağlıdır.\n\n            Bütün dinî yollar, insanı dünyadan ahirete götürmeye çalışır. Bektaşîlik ise ahiretten\n            dünyaya açılan penceredir. İnsanoğlunu karanlık bir ahiretten aydınlık bir dünyaya\n            getirir. Korku, kuşku, tasa, gam, keder kalkar. Dinî inançlar yüce bir zevktir ve kutsal\n            bir neş'edir. Eğitiminin temeli akıl, âşk, sohbet ve muhabbettir. Akıl mülk\n            alemine, âşk ise kalp alemine işarettir.\n\n            İşte bu aşamada akla 'Hakikat-ı Muhammediye' âşka ise 'Sırr-ı Ali'\n            denir. Bu evren 'hubb-i zâtî' denilen ve Allah'ın kendisinden kendisine\n            olan kutsal sevgidir. Tohum, Ağaç, Meyve metâforunda \"Ehadiyet-i Kesret\" diye\n            tanımlanan bir aşamada O'nun hüviyyeti (Allah-Rahman-Rahim, Zat-Sıfat-Efal,\n            Vücud-Hüsn-Cemal) özetle Allah-Muhammed-Ali’dir. 👇"
            }
          ]
        }
      },
      "id": 201910230124
    },
    {
      "article": {
        "header": {
          "date_value": "22 Eki 2019 23:56",
          "title": "KENDİME SÖZ.LÜK ••••••••• ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/73420475_402668560408877_6160013098334050811_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME SÖZ.LÜK ••••••••• ]\n\n            Ş•\n\n            ŞARÂB: Arapça içilecek şey. Mecâzen muhabbet, şiddetlenince aşk manâsına dem çekilir,\n            kendinden geçilir. Coşkun aşk ateşiyle tâlip, sadâkat imtihanından geçer, posası\n            gidenler, öze geçer. Kemâle erenlerin hâli böyle böyle candan cana geçer.\n\n            Şarâp-hâne: Melekût âlemi, ermiş ârifin iç dünyası.\n\n            Şarâb-ı puhte : Yıllanmış, kıvamını bulmuş şarap. Her türlü kayıttan, sınırlamadan\n            kurtulmuş saf ve mücerred zevk.\n\n            Şarâb-ı ham : Çiğ şarap. Dünyevî zevk ile karışık hayat.\n\n            Şarâb-ı ezelî: Katıksız şarap: zat sırrı, tevhid telkini\n\n            Şarâb-ı tevhîd : Allah'ın zâtında mahvolup, her türlü maddî bağdan kurtulma.\n\n            İmdi iki türlü şarap vardır: Biri sahbâ, yâni maddî, dünyevi, alkol ihtiva eden içilmesi\n            haram olan içki ki bu insanı içince sarhoş eder, biri, (vahdet) iki (kesret) gösterir ve\n            sarhoşluğu geçince ayılması, içenin başında belâsı vardır.\n\n            Diğer şarap ise, aşk şarabıdır. Allah'ı sevmekten, O'nun en sevdiğine uymaktan\n            kaynaklanan zevkin birikmesi sonucunda taşan, bir tür mestlik hâlidir ki ikiyi bir\n            gösterir, ömrü billâh ayılması yoktur.\n\n            Sûfîler bu bakımdan, içmeden sarhoş olanlardır zira şarap gibi aşk da insana aslını\n            gösterir. Mârifet, içmeden, dışarıdan gelecek bir maddeye ihtiyaç duymadan, manâ sarhoşu\n            olmaktadır. Her nasıl olursa olsun, serhoş olup kendinden geçenlerin, dış dünyâyla,\n            kesretle alâkaları kesilir.\n\n            Şarâba su katmamak: Hak aşkına hile katmadan, saf olarak, sek tatma; hâli kâl ile\n            bulandırmama.\n\n            Âşıkta keder n'eyler, gam halk‐ı cihânındır\n            Koyma kadehi elden, söz pîr‐i mugânındır\n\n            In Vine Veritas: Şarapta, gerçek gizlidir\n            Romalılar, bir insanın gerçek kişiliği içince meydana çıkar manâsına bu sözü pek\n            severlermiş, eh ne diyelim... Bizimse nereden demlendiğimiz bellidir elhamdulillah:\n\n            Mest olup mestâne geldim tâ ezelden tâ ebed\n            İçmişim aşkın şarâbın âb-ı engûr olmadan\n\n            Ruh, üzümden şarabı, yoktan varı görür... Üzümün kalbinde şarabı, tam yoklukta bütün\n            varlığı müşahede ederler... Aslını bilenler, daha üzüm yaratılmadan şarap içmişler, aşk\n            sarhoşu olmuşlardır! [Mesnevî-i Ma'nevî]\n\n            Sana derdin budur âşık, dünyâ ve ukbâya aldanma\n            Şarâb-ı lâ-yezalî'den içip sahbâya aldanma\n            Eğer manâya aşıksan rûy-ı leylâ'ya aldanma"
            }
          ]
        }
      },
      "id": 201910222356
    },
    {
      "article": {
        "header": {
          "date_value": "22 Eki 2019 03:56",
          "title": "S.ÖZLE•DÜZ.ERİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/74570250_2319295008180404_4596980351921117332_n.jpg"
        },
        "main_article": {
          "quotes": [
            {
              "type": "metin",
              "text": "[S.ÖZLE•DÜZ.ERİM]\n            Ey sûfî, nutkuma gel eyle îmân\n            Her sözüm Mevlâmın sözü gibidir\n            Tıpkı bana benzer Hazret-i Sübhân\n            İşte yüzüm, anın yüzü gibidir\n            Eğri olanları sözle düzlerim\n            Çünkü hep âyettir benim sözlerim\n            Her gizli ahvâli görür gözlerim\n            Gözüm Hakk’ın kudret gözü gibidir\n            Allah’tan Harâbî, beri değilsin\n            Her yerde, her vakit ayrı değilsin\n            Rabbü’l-âlemîn’den gayrı değilsin\n            Senin özün Hakk’ın özü gibidir\n\n            Bu sözün aslını görenle, tenhâda görüşelim..."
            }
          ]
        }
      },
      "id": 201910220356
    },
    {
      "article": {
        "header": {
          "date_value": "22 Eki 2019 00:29",
          "title": "KİTÂBE-İ SENG-İ MEZÂR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75285390_533026747511677_8834006507086432899_n.jpg"
        },
        "main_article": {
          "quotes": [
            {
              "type": "metin",
              "text": "[KİTÂBE-İ SENG-İ MEZÂR]\n            Yazdı levh-ı kâinâta kilk-i kudret Kâf u Nûn\n            Yek nazarda oldu peydâ küllü şey'in yesdurûn\n\n            Kendine kendini mir'ât etdi, eşyâ koydu ad\n            Semme vechullah'ı seyretmek için hep mü’minûn\n\n            Her eser oldu mü’essirden 'iyân ey merd-i Hak\n            Küntü kenzin sırrını fehm etdi andan nâzirûn\n\n            Gerçi abdiyetle zâhir oldu Fahr-i Enbiyâ\n            Âlem-i kudsiyet-i manâda hatta dâimûn\n\n            Kalb-i âdemdir tecelli-gâh-ı Rabbi’l-âlemîn\n            Kim ki vâkıfdır bu sırra oldu ehl-i fâizûn\n\n            Her mezâhirde sıfât-ı Hakk'ı isbât eyleyen\n            Oldu bi-şek cennet-i irfan içinde hâlidûn\n\n            Nûş edince câm-ı mevti aşk ile Hilmi Dede\n            Gûş edenler diyeler inna ileyhi râciûn\n\n            ŞİMDİ OKUNDU:\n            Kudret kalemi, kainat sayfasına Kaf ve Nun'u (Kün) yazdı (O ve L: OL) ve bir\n            bakışta görünür oldu; her şey açığa çıktı.\n\n            İnananların hepsi, her yüzden O'nu seyretsinler diye, kendini kendine ayna eyledi,\n            aynadaki manzaraya \"şeyler\" diye isim koydu.\n\n            Be hey erenler! Her eser, eser sahibinden belli olur o halde mâcerânın başında \"ben\n            bir gizli hazine idim\" buyuranın eseri sensin, o hazine sende saklı, esere nazar\n            edenler hazinenin gizli kalmadığı sırrını böylece idrak ederler.\n\n            Nebîlerin, âlemlerin övüncü gerçi kulluğuyla zâhir olmuşsa da bâtında hakikatinin Dâim\n            ve Bâki olan Hak olduğu muhakkaktır.\n\n            Âlemlerin rabbinin görünme yeri, insanın kalbidir. Kim ki kalptaki sırra vâkıf oldu işte\n            bunlar kurtuluşa, zafere erenlerin tâ kendileridir.\n\n            Bir şeyin görünür duruma geldiği her sûrette O'na ait bir sıfatı, rengi, huyu izhâr\n            eden, kanıtlayan şüphesiz irfan cenneti içinde daimi kalıcı oldu.\n\n            Ölüm kadehinden aşk ile içince Hilmi Dede, bu haberi duyanlar diyeler: inna ileyhi\n            raciun yani biz Allah içiniz ve O’na dönücüleriz (Allah’a ait özelliklerin açığa çıkması\n            için varız ve sonuçta bunun böyle olduğunu farkedip yaşayacağız, yaşar dururuz)"
            }
          ]
        }
      },
      "id": 201910220029
    },
    {
      "article": {
        "header": {
          "date_value": "21 Eki 2019 22:18",
          "title": "BESMELE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/73108062_196792191345164_5825566709049961950_n.jpg"
        },
        "main_article": {
          "quotes": [
            {
              "type": "metin",
              "text": "[BESMELE]\n            Eyle Bismillah ile feth-i kelâm\n            Tâ açılsın hayr ile bâb-ı merâm\n\n            Kul, O’nun güzel ismi anıldığında, kendi sanal varlığını unutursa o işi bizzât Hak\n            yapar.\n\n            Allah’a göre “Kün: OL” emri ne ise,\n            KUL görünenin besmelesi de odur!\n            [Hz. Şeyhü’l-Ekber]\n\n            Can özünden Besmeleyi çekince\n            Dil yanmazsa BEN yanarım SULTÂNIM!\n\n            Varlığın Sevinci, İnsanlığın Târifi'nin hayatından, her işin başı olan\n            BESMELE'ye dâir bir seyr için profildeki bağlantıya bekleriz efendim, iyi\n            gelecektir:\n            umutrehberi.com\n\n            Gönüller açılır gûş eyleyenden fasl olur gussa\n            Ne dem feth-i kelâm olsa kitâb-i hüsn-i bâbından"
            }
          ]
        }
      },
      "id": 201910212218
    },
    {
      "article": {
        "header": {
          "date_value": "21 Eki 2019 01:20",
          "title": "BESMELE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70606536_192413655118892_3319638958728913846_n.jpg"
        },
        "main_article": {
          "quotes": [
            {
              "type": "metin",
              "text": "[BESMELE]\n            'Alem kaldırsa bir yerde kaçan sultân-ı Bi'smi'llâh\n            Olur lâhûtiyân ârâyîş-i dîvân-ı Bi'smi'llâh\n            Sırât-ı Müstakîm'i anla hatt-ı istivâsından\n            Varır Allâh'a toğrı menhec-i âsân-ı Bi'smi'llâh\n            Tokatlı Ebûbekir Kânî Münşeâtından [v. 1792]\n\n            Ne vakit bir yerde Besmele sultânı sancak kaldırsa, O sultânın divanını, ulûhiyet\n            âleminin melekleri süslerler. Besmele'nin ortasından geçen düz hatta bak da Sırat-ı\n            Müstakim (Dosdoğru yol, Hak Yolu) nedir iyi anla: Varır Allah'a doğru,\n            Besmele'nin kolay ve geniş yolu.\n\n            Be ile mim arasındaki sin harfinin çekilen yeri, sırat-ı müstakime benzetilmiş ve o\n            köprü şeklindeki çizgi Besmele'nin sonundaki Allah kelimesine varıyor. Diğer yandan\n            da Bismillah demesi insanı kısa ve kestirme bir yoldan Allah'a ulaştırıyor. Hem\n            şeklen hem manen bir terkiple pek lâtif bir inşa ile imbikten süzülerek idraklerimize\n            ikram buyruluyor elhamdulillah\n            Hattat: Hacı Mehmed Nazîf Efendi [v. 1913]"
            }
          ]
        }
      },
      "id": 201910210120
    },
    {
      "article": {
        "header": {
          "date_value": "17 Eki 2019 23:45",
          "title": "ERENLERİN.D.İLİNDEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70779071_712902672560787_8669567159147977093_n.jpg"
        },
        "main_article": {
          "quotes": [
            {
              "type": "metin",
              "text": "[ERENLERİN.D.İLİNDEN]\n            Erenlerim başına neler geldi öyle, yüzünü gören cennetlik\n            Eh tabi yüzünden yüz verdi, bir görsen olursun sen de cennetlik!\n\n            Manâda başımıza neler geldi bir bilseniz, müsâade ederseniz deyiverem?\n            Çoğalt bakalım noktayı buyur\n\n            Nazarım dün gece garip bir rüya gördüm\n            Garip olan hâlâ rüya içindeyken, rüyadan uyandım sanıp bize gerçek diye anlatman ama de\n            bakalım ne göründü?\n\n            Ne olur kafamı karıştırmayın... Şimdi rüyâmda cümle olmuş, bir çenebazın diline\n            düşmüşüm, bir türlü bitmek bilmiyorum. Bir nokta koysa da bitsem diye düşüne düşüne\n            kafam şişti yâ hû!\n\n            Ya sonra?\n            Sonra da nokta olup bir dervişin diline düşmüşüm, nasıl derin bir sessizlikse, dönüyorum\n            dolaşıyorum hep başladığım noktadayım.\n\n            Peki erenler bu rüyâdan sen ne ses çıkardın?\n            Cümlelerim düşük yaptı, o sebepten noktayı doğuramadım\n\n            Hakikat bir nokta idi buyurmuş ya Şâh-ı Velâyet sultânımız. Erenlerim mutlak hakîkat\n            diye birşey var mıdır?\n\n            Mutlak hakikat, içi boş olan hakikattır ve gerçek henüz söylenmeyendir nazarım.\n\n            Ne demektir ki o?\n            Mutlak, talaktan gelir, azad etme, kayıtlarını, bağlarını çözme, salıverme, boşama\n            manasınadır.\n\n            İyi ya bağlantısız boşluğu, herkes kendince doldurduğunu zannediyor?\n            Amma Hak ve hakîkat lâ-mekânîdir ve öyle bir sonsuz boşluktur ki bildiğimizi sandığımız\n            ne kadar hakikat kırıntısını varsa doldurmaya çalışsak doldukça boşalır... Âkıbet her\n            dem boş kalır\n\n            Haklısın erenlerim\n\n            Bildiklerin Gayb'a perdedir. Bulduğun ma'nîdir, henüz bulmadığına. Bulduğun\n            ile mutmainsen, bu kadarıyla tatmin olmuşsan ne a'la, değilsen\n            aliyyü'l-a'lâ\n\n            Boş adamın işi bitmez, içi dolmaz!\n            İmanım, inan bu dediklerimiz de boştur. Var git işine, düş kendi içine vesselâm"
            }
          ]
        }
      },
      "id": 201910172345
    },
    {
      "article": {
        "header": {
          "date_value": "17 Eki 2019 23:04",
          "title": "HİÇ.OLMAZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/73381138_122699942111741_5319140465976483449_n.jpg"
        },
        "main_article": {
          "quotes": [
            {
              "type": "metin",
              "text": "[HİÇ.OLMAZ]\n            Hak yoluna koşup gelen\n            Edeb ile teslîm olan\n            Dilin tutup sükût eden\n            Nice lütûf bulmaz mı hiç\n\n            Bir kâmil'den tebliğ alan\n            Aşk ile bir adım atan\n            Nice sırra şahîd olan\n            Hakk’a teslim olmaz mı hiç\n\n            Her varlığı kitap bilen\n            Aklı verip idrâk eden\n            Her varlıkta Hakk’ı gören\n            Hakk’a ârif olmaz mı hiç\n\n            Fiil, fâil nedir bilen\n            Mevsûf olan sensin diyen\n            Zât-ı Hak’ta fâni olan\n            Can şehrine girmez mi hiç\n\n            Cemâl görüp sarhoş olan\n            Damla olup bahre dalan\n            Halk’ta Hakk’ı aynen gören\n            Hiç kendinden geçmez mi hiç\n\n            Cuma nûruyla, hâneye, şehre, ömre mahzâ aşk ve tam bir bereket ihsân ola cânım erenlerim"
            }
          ]
        }
      },
      "id": 201910172304
    },
    {
      "article": {
        "header": {
          "date_value": "17 Eki 2019 22:19",
          "title": "GÜL.ÖMRÜ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/73098402_141089820578438_3050957232617424880_n.jpg"
        },
        "main_article": {
          "quotes": [
            {
              "type": "metin",
              "text": "[GÜL.ÖMRÜ]\n            Yıllar tez geçer, canlar hep göçer\n            Ektiğin biçer, âh burası yalancı dünya!\n            Ömür dediğin, bir gül ömrüdür\n            Dünya bir gündür, âh burası yalancı dünya!\n\n            Kâse-i ömür ha doldu ha dolacak amma asıl ömür bu azalan maddî ömür değildir. Bu ömrün\n            içinde bir ömür var ki onu bulabildiysem ne âlâ\n\n            Sanki biz de geldik fânî dünyâya\n            Ömür, devrân geçti, bu baştan gûyâ\n            Zerre-i vâhid'ken, olduk bir ummân\n            Çok şükür garkolduk, düştük deryâya\n\n            Göze görünürüz sanki bir beden\n            Sulardan dokunmuş ilik ile ten\n            Biz bir merkez olduk sırr-ı İlâh'a\n            Mutlak bize uğrar, gelip de giden\n\n            Dilimiz, ağzımız oldu Cebrâil\n            İki kulağımız, duyan İsrâfil\n            Sûr'un düdüğünü durmadan çalar\n            Bizim burnumuzdur melek Mîkâil\n\n            Bizi tarîf eder her söyleyen dil\n            Mevlâ makâmına olduk bir delîl\n            Geldiğimiz yere hayatta vardık\n            Canı teslîm ettik neyler Azrâil\n\n            O'na ayna olmuş, bakan gözümüz\n            Emir alır, verir dâim özümüz\n            Sidre-i Müntehâ, 'Arş-ı A'lâ'dır\n            Hakk'a âşıklara ma'nâ yüzümüz\n\n            Anladınsa, âşık secdeye bükül\n            Can Hakk'a gidince, olacaksın kull\n            Eğer eylemezsen olursun İblîs\n            Hayat elde iken sen de tenezzül"
            }
          ]
        }
      },
      "id": 201910172219
    },
    {
      "article": {
        "header": {
          "date_value": "17 Eki 2019 04:05",
          "title": "LOKMA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71119046_136052391027342_7465708130066891690_n.jpg"
        },
        "main_article": {
          "quotes": [
            {
              "type": "metin",
              "text": "[LOKMA]\n            Kem tama'lık edip nefsine uyma\n            Efsâne sözleri kulağa koyma\n            Kanâat ehli ol, çok yiyüb doyma\n            Büyücek lokmadan eli çekelim\n            [Sefîl Abdâl]\n\n            Ecük yersen o seni taşır, ecük fazla yersen sen onu\n\n            Nûr olur; sen onu yemişsen eğer\n            Dumûr olur, o seni yemişse değer\n\n            Beden azığı, derhal canın azıksız kalmasıyla netîcelenir. Bunu azaltmak, onu çoğaltmak\n            gerekir. [Hz. Pîr Mevlânâ Sultânımız]\n\n            Teni beslersen fil olur\n            Canı beslersen bir olur\n\n            Her yemek Hakk hatırı ile yense\n            Yüreğin zorluk ve üzüntü çekmesini sona erdirir\n            İçte ışığa doğru yol açar\n            Ancak nefsin hırsından dolayı yese karanlık getirir [SAFÎYYÜDDÎN-i ERDEBÎLÎ Hazretleri]\n\n            Lokma, geldiği yere hizmet eder ve her lokmadan ya nâr ya nûr hâsıl olur erenlerim.\n            Hevâdan bir damla, safâdan bir denizi bulandırır. Lokmanın karanlığına esîr olursan\n            toprağa lokma olursun.\n\n            Her lokma aslına perdedir derdi dedem. Gafletle yersen kapanır, yemezsen açılır\n\n            Mevlevî canların her lokmada âgâh olup \"YÂ NÛR\" zikretmeleri bundan olsa\n            gerektir.\n\n            Besmelesiz yemekle sadece karnın doyar\n            Besmele ile yediğinde SEN doyarsın\n\n            Neyi kimin yediğini bilen câna âfiyet olsun, nûr olsun cânım erenlerim"
            }
          ]
        }
      },
      "id": 201910170405
    },
    {
      "article": {
        "header": {
          "date_value": "16 Eki 2019 21:37",
          "title": "GÖRÜNÜR•DURUR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72644461_166797974507400_6417574629950113846_n.jpg"
        },
        "main_article": {
          "quotes": [
            {
              "type": "metin",
              "text": "[GÖRÜNÜR•DURUR]\n            Muhammed’dir cemâl-i Hakk’a mir’ât\n            Muhammed’den göründü kendi bizzât\n\n            Muhammed’den vücûda geldi ekvân\n            Muhammed râî vü mer’î vü mir’ât\n\n            Göründü çün sıfâtı bî-çün iken Ol\n            Nice derk ide derrâk ânı heyhât\n\n            Muhammed şerhidir enfüs ü âfâk\n            Anı cümle beyân eyler rivâyât\n\n            Sezâî cem’ olur Ahmed’de cümle\n            Ne kim vardır bidâyât ü nihâyât\n\n            KELİME BİLGİSİ:\n            Mir'ât : Ayna, Arapça \"rü'yet, görmek\" fiilinden türemişdir,\n            gösteren anlamındadır\n            Vücûde gelmek : Meydana gelmek, ortaya çıkmak\n            Ekvân : Âlemler, kâinât\n            Râî : Gören\n            Mer'î : Görülen\n            Bîçûn : Emsalsiz, benzersiz, sorgulanmayan anlamlarına gelir ve ancak Allah için\n            kullanılır\n            Derk etmek : Anlamak\n            Derrâk : Çok iyi idrâk eden, çok çabuk anlayan\n            Şerh : Bir şeyin ma'nâsını açıklamak\n            Enfüs : İç, insanın iç dünyâsı\n            Âfâk : Dış, kâinât\n            Cem' olmak : Toplanmak\n            Bidâyât ve Nihâyât : Başdan sona, her ne varsa\n\n            Var görünenlerin hep­si Cenâb-ı Ah­med’de top­la­nır ve bu \"her an ye­ni bir iş,\n            oluş, görünüş\" [Rahmân:29] ile de­vam eder ki bu olu­şun ne baş­lan­gı­cı vardır ne\n            de bir so­nu\n\n            Güneşin doğduğunu görünce işi aşka, aşığa ve akışa bırakan canlara, hüzzam makamından\n            selâm olsun yâ hû\n\n            Hâmiş: Bu manâdan hakikatine kapılar açıp köprüler kurmak isteyen canlar, profildeki\n            umutrehberi.com sitesine buyursunlar efendim"
            }
          ]
        }
      },
      "id": 201910162137
    },
    {
      "article": {
        "header": {
          "date_value": "16 Eki 2019 05:40",
          "title": "TAMAMLA•N",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71238618_150455642838295_8463531877443036524_n.jpg"
        },
        "main_article": {
          "quotes": [
            {
              "type": "metin",
              "text": "[TAMAMLA•N]\n            Sevgi sadece bir duygu değildir, fıtratında olup kendinde bulamadığını, bulduğun yere\n            kapılmandır. Sevgi, birisinin tam bir şekilde seni tamamladığının derinden\n            anlaşılmasıdır.\n\n            Varlığın sevinci, insanlığın târifi, bir ismi de El-mütemmîm: tamamlayıcı (sav) ol•an•da\n            tamamlanmak ümîdiyle aşk u niyâz eyleriz.\n\n            Aşk-ı Habîb-i Kibriyâ\n            Yakdı beni ser-tâ-be-pâ\n            Virdim budur subh u mesâ\n            Rûhum Muhammed Mustafâ\n            Olsun sana cânım fedâ\n\n            Baldan elezzdir sözlerin\n            Ayn-ı şifâdır gözlerin\n            Hâmîsisin öksüzlerin\n            Rûhum Muhammed Mustafâ\n            Olsun sana cânım fedâ\n\n            Hâmiş: Bu âteşîn naatı, ehlinden dinlemek isteyen canlar, böyle buyursunlar efendim\n\n            https://yadi.sk/d/AvFzxSCCe7kh5g"
            }
          ]
        }
      },
      "id": 201910160540
    },
    {
      "article": {
        "header": {
          "date_value": "15 Eki 2019 22:00",
          "title": "TEVHÎDE ÂYET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72215455_137584074296449_8621173086342328199_n.jpg"
        },
        "main_article": {
          "quotes": [
            {
              "type": "metin",
              "text": "[TEVHÎDE ÂYET]\n            Gördüğünüz fotoğraf, Niğde'deki Gündoğdu hazretleri türbesine ait, içerideki\n            dirinin sandukasından ise şu hakîkat haykırıyor:\n\n            ŞehidAllâhu enneHU lâ ilâhe illâ HUve vel Melâiketü ve ulül ‘ılmi kaimen Bil kıst lâ\n            ilâhe illâ HUvel Azîz’ül Hakîm [Âli İmrân:18]\n\n            Allah, Lâ ilâhe illâ HÛ'ya yâni O’ndan başka vücud yok hükmüne şâhid olmuştur;\n            kendisidir HÛ, tanrı yoktur; sadece HÛ! Melâike (O'na ait isimlerin kuvveleri) ve\n            kâimen Bil-Kıst (uluhiyyet hükümlerini kâim kılan, âdil) olarak İLİM sahipleri de\n            (ilmini açığa çıkardığı mahaller olarak bu şehâdeti izhâr etmiştir)... (Demek ki) Azîz\n            ve Hakîm olan O’ndan başka ilâh, tanrı (vücud) yoktur.\n\n            Şâh-ı Velâyet sultânımızdan nakleden bir kutlu söz: Hz. Resûlullah'dan işittim:\n            Fâtiha’tül Kitab, Âyet’ül Kürsî, ŞehidAllahû ennehû la ilâhe illa HÛ ve Kulillahümme\n            Malikel Mülki âyetleri Arş’a asılıdırlar. Bunlarla Allah arasında hiçbir hicab, perde\n            yoktur!\n\n            TEK VARLIK olduğuna Cenâb-ı Allah’ın şehâdet etmesi yeterlidir, başka delillere gerek\n            yoktur. Bir cümle düşünün ki fâili (özne) ve mefûlu (nesne) aynı varlığa işaret ediyor.\n            Misâl verelim: Ali, kendini sevdi. Seven kim? Ali. Peki sevilen kim? Ali. Demek ki bu\n            cümlede tek bir varlık var ve kâinât kitabı heman tek bir cümledir ve bu kitapta hangi\n            harfi yoklasan manâsı Allah çıkar.\n\n            İşi bilene sadece bu gerçeğe şâhid olarak yazılmak düşer: Allah, her an her yerde hazır\n            olandır. O gerçektir. O’dan başka güç yoktur. Her varlıkta görünen güç O’dur ve ilmiyle\n            yüce olandır, açığa çıkan her varlıkta mevcut olandır.\n\n            Halkı bunca enbiyâ kim geldi dâvet eyledi\n            Vahdetin sırrı bilinmektir o dâvetten garaz\n\n            Lâ ilâhe diyerek dilde tevhîd eylemek kolaysa da dil müslümanının şâhidi zordur.\n            \"ŞehidAllâhu enneHU lâ ilâhe illâ HU\" demek, Hakk'ı öylece bilmek ve âlem\n            sahnesinde her gördüğü mahalde tanımaktır asıl mârifet.\n\n            Zâtî olan bu apaçık delile teslim olan, kendine tâlip can, işbu halin vücûd ülkesindeki\n            hakikatini idrak ettiğinde, var zannettiği nefsi, benliği ortadan kalkar ve Hak onun\n            ağzından kendi varlığını ortaya koymuş olur ki tam da burası \"ikân\" yani\n            şüphenin silindiği \"mahzâ vahdet\" vadisidir. Zevkini ancak tadan bilir\n            vesselâm"
            }
          ]
        }
      },
      "id": 201910152200
    },
    {
      "article": {
        "header": {
          "date_value": "15 Eki 2019 06:32",
          "title": "GÖR.ŞİMDİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71875078_735319893599093_5051643563430579816_n.jpg"
        },
        "main_article": {
          "quotes": [
            {
              "type": "metin",
              "text": "[GÖR.ŞİMDİ]\n            Zihî deryâ ki katreden görindi\n            Ne deryâdır ne katredir gör indi\n\n            Aceb katre ki deryâ anda mahfî\n            Bu mahfî sırrı sen senden sor indi\n\n            Murâdı on sekiz bin ‘âlemin sen\n            Bu gaflet pes sana sendendir indi\n\n            Sana gel sen seni sende bulagör\n            Sana bak sendeki bil kimdir indi\n\n            Fenâ ol kim bulasın zevk-i vuslat\n            Bu sözüm düş müdür sana yor indi\n\n            Hicâb-ı nûr u zulmet külli sende\n            Niçe sen sen niçe ben ben gör indi\n\n            Sana senden yakındır aşrı tap bak\n            Yoran mülküne sultân ol yor indi\n\n            Asılda ‘âşık u ma‘şûk u ‘aşk bir\n            Bu birden gerçi kim yüz bin görindi\n\n            Eger âyîne bin olsa bakan bir\n            Gören bir görünen bin bin görindi\n\n            Salâdur kime gark olmak dilerse\n            Yûnus bu bahre gavvâs ol gir indi\n\n            Buradan söyleyip oradan duyan, gide gele arada çoğalan aşka 💗 aşk olsun..."
            }
          ]
        }
      },
      "id": 201910150632
    },
    {
      "article": {
        "header": {
          "date_value": "14 Eki 2019 23:04",
          "title": "B.AK👁️‍🗨️KEYFİNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/0001_kus.jpg"
        },
        "main_article": {
          "quotes": [
            {
              "type": "metin",
              "text": "[B.AK👁️‍🗨️KEYFİNE]\n            Erenler bir denizdir ‘âşık gerek dalası\n            Bahrî gerek denizden girip gevher alası\n\n            Gene biz bahrî olduk denizden gevher aldık\n            Sarrâf gerek gevherin kıymetini bilesi\n\n            Yürü var epsem ol a ne simsârlık satarsın\n            Alî gibi er gerek işbu sırra eresi\n\n            Muhammed Hakk’ı bildi Hakk’ı kendüdegördi\n            Cümle yerde Hak hâzır göz gerekdir göresi\n\n            Dile rızkını Hak’dan nahnu kesemnâ pinhân\n            Nefsin bilmiş er gerek göz hicâbın silesi\n\n            Dedim işbu nefesi ‘âşıklar hükmiyile\n            Bahıllıksuz er gerek bir karâra durası\n\n            Âlimler kitâb düzer karayı aka yazar\n            Gönüllerde yazılır bu kitâbın sûresi\n\n            Yürü hey sûfî zerrâk ne sâlûslık satarsın\n            Hak’dan artuk kim ola kula dilek viresi\n\n            Hak durağı gönülde âyâtı var Kur’ân’da\n            Arş’dan yukarı cânda ‘aşk burcunun kulesi\n\n            Şöyle delü olmışam bilmezin dünden günü\n            Yüreğimde işledi ‘aşk okunun yâresi\n\n            Gel imdi miskîn Yûnus tut erenler eteğin\n            Cümlesi miskînlikde yokluğımış çâresi\n\n            Derdi \"ayrıştırmadan karışmak\" olana selâm olsun dermânından..."
            }
          ]
        }
      },
      "id": 201910142304
    },
    {
      "article": {
        "header": {
          "date_value": "10 Eki 2019 23:10",
          "title": "SEYR.ÂNIMIZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72612531_649131682279444_1582912141485380227_n.jpg"
        },
        "main_article": {
          "quotes": [
            {
              "type": "metin",
              "text": "[SEYR.ÂNIMIZ]\n            Gönülden gönüle, bir yol kurulur\n            Âşıklar o yolda, hem-hâl olurlar\n            Âşıktan âşığa dersler sunulur\n            Zevk-i tevhîd ile iz'an bulurlar\n\n            İlm ü irfân ile makam geçilir\n            Sûretten sîrete kapı açarlar\n            Hakk’ın lûtfu ile kesret dürülür\n            Hak aşkıyla onlar tevhîd olurlar\n\n            Âşıklar yolunda sohbet kurulur\n            Dünyadan ukbâya aşkla geçerler\n            Nice yol açılır, diller tutulur\n            Resûl'ün yolunda, ashâb olurlar\n\n            Âşıklar şehrinde cânân bulunur\n            O'na teslim olup ifnâ olurlar\n            Vücûddan geçerler cemâl görünür\n            Gönül gözü ile seyrân ederler\n\n            Cuma, vücûdun sâhibini idrâk etmek, varlık şehrinin zâtına ermektir. Üflenen rûh sırrını\n            bilmek, melek(e)lerin secdesini seyretmektir.\n\n            Cumamız, içimizde birlik ola, dirlik bula sonra âleme bu pınardan, aşk ve medeniyet\n            ordusu eliyle barış dola cânım erenlerim"
            }
          ]
        }
      },
      "id": 201910102310
    },
    {
      "article": {
        "header": {
          "date_value": "10 Eki 2019 04:30",
          "title": "KENDİME SÖZ.LÜK •••••••••",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71793849_189767032050161_4729486819302633957_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME SÖZ.LÜK •••••••••]\n            S•\n\n            Saka: Dergahta su dağıtan manevî vazifeli\n\n            Selsebîl: Akımı müteselsil, içimi kolay, tatlı ve hafif su. Cennette bir çeşmenin ve bu\n            çeşmeden akan vahdet sarhoşluğu veren şerâbın adı: Orada bir çeşmedir ki adına\n            \"Selsebîl\" denir.\" [İnsan:18]\n\n            Ona yol arayanlar, bir vesîle bulanlar, kaynağın ağzından içebilir.\n\n            Billâh iricek o mübârek kulağına\n            Dervişinin cevâbına incinme ey dede\n            Ma'nîde yine kendi sözündür işitdiğin\n            Bir söyleyenler iki alırlar bu kubbede\n\n            Sûre-i Kevser hakkıçün ey dudağı \"Selsebîl\"\n            Sözünü işitse Rıdvân, eyüde min-mâin-ma'în\n\n            Bizim mimârimizde üzerinde küçük, zarif çıkıntılar şeklinde su yalakları bulunan, bir\n            duvara yerleştirilmek üzere yekpâre mermerden çok ince bir işçilikle oyularak yapılmış\n            çeşme aynası. Sürekli akan su, en üstteki yalaktan daha aşağıdakilere döküle döküle\n            inerken hem tatlı ve dinlendirici bir ses çıkarır hem de çevreye serinlik, bakanlara\n            letâfet verir\n\n            Selsebilin aynalığındaki çanakçıkların yukarıdan aşağıya 1-2-3-2-1 tertibiyle\n            sıralanmasında, bir noktadan çıkan suyun, lüleler marifetiyle çanaklara dağıldıktan\n            sonra tekrar büyük bir çanakta toplanması sûretiyle vahdet-kesret-vahdet esprisi akar\n            durur.\n\n            Semâ': Hak nîdâsını her dem işitenlere mahsûs âyîn-i evliyâullâh\n\n            İnsan, güzel bir nağme duyunca niçin heyecanlanır, mest olur? Cenâb-ı Hak ilk defâ bu\n            zürriyetten misâkı, yâni insanlıktan ahdi aldığında, onların can kulağına, Ben sizin\n            rabbiniz değil miyim? [Arâf:172] hitâb-ı izzetinde bulundu.\n\n            Bu cümlenin söylenişi o kadar şirin olmuştu ki ruhlar o güzel sadâ ile mest oldu ve o\n            güzel cümlenin lezzetini alan ruhlar, dünya sahnesine indiklerinde, her nerede güzel bir\n            nağme işitseler, bu hâtıra ile yine kendilerinden geçerler.\n\n            Semâ' esnâsında onlarda gördüğümüz mestlik ve hoşluk o ezelî zevki hatırlayıştır.\n            Her döndüğü yönde vechullâh'a şâhid olan, [Bakara:115] her nefes kendilerine\n            seslenilen: Sizi vücudlandıran ben değil miyim? hitabını işiten canlar, nasıl\n            kendilerinden geçmezler\n\n            Gûş-i sırra gelir hitâb-ı elest\n            Lîk herkeste yoktur anı semâ\n            Sır kulağına elest hitabı (Ben sizin rabbiniz değil miyim?) her dem gelir ammâ her cân\n            onu işitir değildir."
            }
          ]
        }
      },
      "id": 201910100430
    },
    {
      "article": {
        "header": {
          "date_value": "9 Eki 2019 16:41",
          "title": "ÖLÜM•KALIM•MESELESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70698698_425336724785109_6490847933407543145_n.jpg"
        },
        "main_article": {
          "quotes": [
            {
              "type": "metin",
              "text": "[ÖLÜM•KALIM•MESELESİ]\n            Sûreti âlem, sîreti de âhiret olan insanın ölüm hâli, bir yerden herhangi bir yere gitme\n            durumu değil de sadece ve sadece sûretten sîrete geçmek olarak okunmalıdır.\n\n            Hattâ daha da açalım, âlem olan kendi sûretinden, âhiret olan kendi sîretine geçme\n            hâlidir. Dünya’dan âhirete veya sûretten sîrete herhangi bir şeyin gideceğini\n            zannetmeyesin. Zira ölüm, insanın bulunduğu hâkim hâl üzere görüntüsünün değişmesi\n            hâlidir.\n\n            Sen, dünya’dayım dediğin zaman, cesedin zâhir ve rûhun bâtındır. Öldüm de âhirete gittim\n            zannettiğin zaman da ruhun zâhir, cesedin bâtın olmuştur.\n\n            Âgâh olasın ey cân! Bir yere gidip-gelme yok, sadece sana ait olan cesedin ve ruhun,\n            zâhir ile bâtın arasında görüntüsünü değiştirmektedir.\n\n            Hadd-i zâtında sen “Şu anda diriyim ve dünyadayım, âhirete ölünce gideceğim” zannetsen\n            de, aynı anda cesedinle dünya’da ve rûhunla âhirettesin zâten kalbinle berzahta\n            sallanıyor, bir gidip bir geliyorsun.\n\n            Âlemde vücûd kabûl eden sadece aynî varlıklar değildir. Ağzından çıkan kelâmın, senden\n            sâdır olan işlerin, elinden çıkan herhangi bir yazının ve hattâ aklından geçirdiğin\n            düşüncelerinin dahi cesedleri vardır fakat sen bunları dünya hayâtında göremezsin.\n            Senden sâdır olan kelâm, fiil, yazı ve düşüncelerini cesedli birer varlık olarak âhiret\n            hayâtında göreceksin.\n\n            Şimdi bir düşün! Âhirette karşına çıkacak olan lâtif bir hâl, senden rızâ-yı ilâhîye\n            uygun olarak zuhûr etmiş olan herhangi bir sözün, fiilin veya hayırlı bir düşüncenin,\n            belki de rahmete vesile olan bir yazının cesed giymiş hâlinden başka bir şey değildir.\n\n            Bir de aksini düşün: bütün ömrü boyunca rezâletin peşinde koşan, yaptığı, ettiği,\n            işlediği, söylediği her şey rızâ-yı ilâhî’ye mugayir olan habîs ruhlu bir herif, herbiri\n            birer ejderha kesilmiş, kendi zuhurâtının mahsûlü cesedlere bürünen bir alay muazzib ile\n            yanıp yakılmakta.\n\n            Dikkat ettin mi ki âhirette beklediğin rahatlık da gelecek azab da, cümlesi ne varsa\n            senin bu dünya’da elin, dilin, aklın ve fikrinle hazırlamakta olduğun şeylerden başka\n            bir şey değil. Yarın ukbâda göreceğin, senin bugün dünya hayatında ürettiğin kendi\n            mahsûlün olacaktır.\n\n            Hâlin ne ise müşteri sen oldun o hâle\n            Noksânı meğer adl-i ilâhide mi sandın"
            }
          ]
        }
      },
      "id": 201910091641
    },
    {
      "article": {
        "header": {
          "date_value": "9 Eki 2019 16:18",
          "title": "MUTLAK.A.KÜFÜR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70997703_196041018092272_6034157349044673957_n.jpg"
        },
        "main_article": {
          "quotes": [
            {
              "type": "metin",
              "text": "[MUTLAK.A.KÜFÜR]\n            Küfür, örtmek anlamına gelen arâbî bir kelimedir ki lisan-ı arabî’de çiftçilere, tohumu\n            toprakla örtmesinden dolayı \"küffâr\" denilir.\n\n            Bu manâda gecenin karanlığı, gündüzü örttüğünden, yüzdeki zülüfler cemâli örttüğünden\n            hep \"küfür\" sıfatı taşır. Yine bu sepepten dîvan edebiyatımızda diğer renkleri\n            örtüp kapattığı için siyah renge de \"kâfir\" denilir.\n\n            Bir insan ki neye baksa ot, ağaç, çiçek, hayvan ve eşyâ görür yâni âlem-i şuhûdda\n            cesedden gayrı bir şey görmesi mümkün değildir zira ölü ölüyü görür, tende kalan can\n            göremez.\n\n            Böylesi insan, görünen vücûdunu da kendine atfeder ve kendi vücûdunda mülkiyet dâvâsı\n            güder. Hakikatte ilm-i ilâhî’de beliren mükevvenâtın, âyân-ı sâbitelerinin hakikatine\n            bürünen Hakk’ın vücûdundan gayrı vücûdları yoktur. O halde bu insanın kendine atfettiği\n            vücûdu, Cenâb-ı Hakk’ın hakikatini örten (küfr eden) bir perdedir ve kendisi küfür\n            hâlindedir.\n\n            Küfr-ü mutlak ise bu bahsedilen hâlin zıddı olup, ehlullah’a mahsus bir mazhariyettir.\n            Ehlullah ki, kendilerine atfedecek bir varlıkları bulunmayıp, kendi zâtlarıyla değil,\n            bizâtillâh kâimdirler.\n\n            Küfr-ü taklidî de kişi nefsiyle Hak'kı örterken,\n            Küfr-ü hakîki de Hak ile nefsini örter\n\n            Böylesi zevât, Rab’leri kendilerinden ayân olması dolayısıyla bu def’a Rabb’i mâsivayı\n            örtmektedir (küfr etmektedir). Görünen Rabb’i olup, mâsiva Rabb’i tarafından küfr\n            edilmiştir. Erenler için Hak zâhir, halk bâtın olmuştur. İşte küfr-ü mutlak budur.\n\n            Hak, gerçeğini şehâdeti müyesser eyleye."
            }
          ]
        }
      },
      "id": 201910091618
    },
    {
      "article": {
        "header": {
          "date_value": "9 Eki 2019 05:47",
          "title": "MUTLAK.A.ÎMÂN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70600742_382614492629740_9032259798697779387_n.jpg"
        },
        "main_article": {
          "quotes": [
            {
              "type": "metin",
              "text": "[MUTLAK.A.ÎMÂN]\n            Ey tâlib-i mârifetullah! Bilesin ki insanların îmânı, ehlullah indinde bir perdedir.\n\n            Zirâ îman, gayba inanmaktır. Yani görülmeyen ve bilinemeyene hâzırmış gibi inanmaktır.\n            Bu inanış haddizâtında tek ve eşsiz olan hakikat ile senin arana çekilmiş bir perde\n            olur. Zirâ bu îmân ikilik makamıdır. İmân edenle imân edilene ayrı vücudlar atfedilmesi\n            hâlidir ki bu tevhidi bozar.\n\n            Zikredilen hakikate işareten Cenâb-ı Şâh-ı Velâyet Efendimiz: “Görmediğim Rabbe imân\n            etmedim” buyurmuşlardır. Bu inanış ise imân-ı mutlak’dır. Dîn-i İslâm’da esas olan da\n            budur. Yâni gayba inanmak değil, gördüğüne, şâhid olduğuna inanmaktır.\n\n            Mutlak iman hâlindeki gören ve görünen keyfiyeti ikilik arzetmez zira bu makamda\n            “Şehidallahü ennehû lâ ilâhe illâ hû” [Âli imrân:18] âyet-i kerîmesi sırrınca şâhid ve\n            meşhûd bir olup, gören ve görünen O’dur.\n\n            Meselâ bir adam gördün ki, kendi eliyle yaptığı bir puta tapmakla o putu kendine ilâh\n            edinmiştir. Bir de imân sahibi birisini düşünelim. Bu îmân sahibi de gayba inanması\n            dolayısıyla görmesi ve bilmesi muhal olan Cenâb-ı Allah’a, hâzırmış gibi inanmaktadır.\n            Puta tapanı gördüğünde ise muhakkak ki onu küfür ile itham edecektir.\n\n            Her surette vecih gösteren Cenâb-ı Hak olduğuna göre [Bakara:115] puta tapanın ibâdeti\n            de aslında Hakk’a râcidir. Ancak putu ilâh edinenin günahı, Cenâb-ı Hakk’ı tahtadan bir\n            put şeklinde tahdit etmesinden dolayıdır.\n\n            İmân sâhibi de bu adamı küfür ile ithâm etmişti. Çok dikkat edelim! Bu imân sâhibi de\n            Cenâb-ı Hakk’ı tahdit etmektedir, sınırlandırmaktadır. Zirâ onun imânındaki ilâh da\n            yerleri ve gökleri ihâta etmesine, kuşatmasına rağmen, her nasılsa o putu ihâta\n            edememektedir.\n\n            Mutlak îman sâhibi ehlullah ise eşyâyı değil, eşyanın hakikatini müşâhede ettiğinden ve\n            eşyânın hakikati de sırrullah olduğundan, hangi yöne dönerse dönsün Cenâb-ı Allah’dan\n            gayrısını göremez ki onu ister put, isterse başka bir isimle adlandırabilsin.\n\n            Bilmiş ol ki \"su, bulunduğu kabın rengini alır...\" Şâyet bir kimse bu sözün\n            hakîkatine âgâh olsaydı, her inananın kendi inancına izin verirdi ve Allah'ı her\n            şekilde ve her inançta tanırdı.\n\n            Bir okyanustan ancak kabın kadar alabilirsin, kabını kırarsan sen de okyanusa\n            karışırsın..."
            }
          ]
        }
      },
      "id": 201910090547
    },
    {
      "article": {
        "header": {
          "date_value": "9 Eki 2019 05:19",
          "title": "EY.GÖNÜL.SÂHİBİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70865047_196361798043726_2984525168768163864_n.jpg"
        },
        "main_article": {
          "quotes": [
            {
              "type": "metin",
              "text": "[EY.GÖNÜL.SÂHİBİ]\n            Biz gözyaşı satanlardanız, bizde gülücük arama. Döktüğün gözyaşının bârân-ı rahmet\n            olduğunu bil zirâ gözünden dökülen her damla, seni ilâhî ihsâna vâsıl eder. Kalbinin\n            yegâne temizleyicisi ve gönlünün yegâne cilâsı hâlisâne akıttığın gözyaşlarındır.\n\n            Bezm-i Elest'ten (ayrılışın başladığı ilk gün) beri fark âlemindesin. Sen’in aslî\n            vatanın bezm-i elest’dir. Kutlu sözde buyurulan \"Vatan sevgisi imândandır\"\n            sırrındaki “vatan” senin zâtın olan ve Sevgili’nin bulunduğu Harem’dir ki sevgili ancak\n            ayrılığın hasreti içinde yanıp yakılan ve kendisi için gözyaşı akıtan sâdık âşıkları\n            haremine dâhil eder.\n\n            Sevgili için döktüğün gözyaşları, kandilin ateşine müessir yağ misâli mişkâtını\n            parıldatır ve nûr’un zulmeti yokettiği gibi, gönlündeki karanlıkları aydınlığa tebdil\n            eder. Bu hâl seni, gönül aynanda kendi vechi’ni müşahedeye kadar götürür ve bilirsin ki,\n            âşık’la mâşuk, senin gönül aynanda beliren tek bir hakikattir.\n\n            Tarîk-ı aşk’a dâhil ol! Aşk, Âlemlerin Rabbi’nin, âlemlere en büyük merhametidir. Zirâ\n            Âlemlerin Rabbi, cemâli’nin görünmesi için helâkten söz ederek kullarını dâvet etseydi\n            belkide kullarının birçoğu buna icâbet etmeyeceklerdi. Hâlbuki Rabb-ül Âlemîn tecelli\n            ettiği mahalde helâk olurlar. Aşk olmadan helâk olmayacağı gibi, helâk olmadan da Allah\n            bilinemez.\n\n            Ey gönül sâhibi! Öyle bir Mecnûn ol ki, aradığın Leylâ’nın da aslında kendi gönlünde\n            olduğunu bulabilesin ve sana adını sorduklarında, benliğinden geçmiş olarak “Leylâ”\n            diyebilesin.\n\n            Hiçbir şeyi kendi gönlün hâricinde arama. Âlem-i zuhûr’da gördüğün her varlık, aslında\n            bir hakîkatın sembolünden başka bir şey değildir. Eşyânın hakikatı ise heman Allah’dır.\n\n            Kutsalı olanın hakîkati olmaz. O halde, Kâbe’den Zemzem içme, Zemzem’i gönlündeki\n            Kâbe’nde bulup içmeye bak. O zaman hakîkat sana açılmış olmaz, sen açılan hakikatın\n            bizzat kendisi olmuş olursun!\n\n            İlminde, ilmiyle, ilmini seyreden, doğru’nun mûcidi olan Cenâb-ı Allah, bu filmin\n            münasip bir yerinde, bizi kendi doğruluğunda, doğrulardan eylesin.\n\n            Öyle yazdırıldı, öyle olsun\n            Âmin..."
            }
          ]
        }
      },
      "id": 201910090519
    },
    {
      "article": {
        "header": {
          "date_value": "8 Eki 2019 23:23",
          "title": "VAHDET İLİNDEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70989992_2499850006910737_3540636455525896667_n.jpg"
        },
        "main_article": {
          "quotes": [
            {
              "type": "metin",
              "text": "[VAHDET İLİNDEN]\n            O varlığın sevinci, O insanlığın târifi... O'nun nezdinde sözün değeri, hakikati ne\n            kadar yansıttığı ile ölçülür. O'nun için, bütün Arap şairlerinin sözleri içerisinde\n            en beğendiği söz Lebîd b. Rebîa'nın “Elâ küllü şey'in mâ halâ'llâhe\n            bâtılün.” (Dikkat edin! Allah'tan başka her şey beyhude!) sözüydü. Çünkü bu söz\n            Allah'tan başka her şeyin geçici olduğu hakikatini ifade etmektedir. Kur'an bu\n            gerçeği, “O'nun zâtından başka her şey yitip gidicidir.” [Kasas:88] âyeti ile\n            vurgulamıştır.\n\n            Kâinatın satırları üzerinde düşün\n            Bunlar sana mele-i a’lâdan gelen mektuplardır\n            Bu satırlardan birini dahi ciddi düşünecek olursan\n            “Elâ küllü şey’in mâ halâ'llahe bâtıl” yazılı görürsün\n            [Şeyhü'l-Ekber Hazretleri]\n\n            Gâh güneş, gâh derya olursun, bâzen Kaf Dağı bâzen da Ankâ olursun, zât i‘tibâriyle ne\n            o, ne de bu olursun... Ey tasavvur ve idrâkten yüce olan Zât! Sen sûretsiz olduğun halde\n            dar sûretlerde tecellî ettiğinden dolayı muvahhîd (birleyen) de müşebbîh (benzeten) de\n            sana hayrettedir.\n            [Mevlânâ Hazretleri]\n\n            Kulli şey’in hâlikun mefhûmu mevcûd yok durur\n            Var olan birdir ikilik gösteren noksânı bul\n\n            Allah’ın zâtından başka her şeyin yok olacağını söyler durur âyetler [Kasas:88] Bu\n            âyetin çok iyi anlaşılmasını isteriz. Var olan birdir ve bizim çok görmemize sebep olan\n            vehimlerimizden ibarettir. İnsanın bir olan bir şeyi iki görmesi aslında onun kendi\n            eksikliğinden, alıcılarının ayarlarından kaynaklanmaktadır\n\n            İnsân ikiden hâli değil iş bu cihânda\n            Ya cânını ten yâ tenini cân eyledi gitdi\n\n            İnsan bu cihânda ikilikten kurtulamamıştır. Tenini cân eyleyenler ehlullahtır. Cânını\n            ten eyleyenler ise dünyaya düşkün olup nefs-i emmâre sahipleridir. Böylesi canlar, Allah\n            aşkından henüz nasipsizdir. Oysa can ve ten gizli değil birbirinden ammâ cânı görmek\n            için \"Ben\" diyene izin yok bilmiş ol sen!\n\n            Yerde gökde yok deme Allâh’ı yer gök yok durur\n            Yâ mekân var ya Hudâ ayrı kanâat kalmadı\n\n            Hâmiş: Bilemiyoruz burayı kim yazar kim okur ammâ şimdiki hissiyâtımız en iyi Evc-ârâ\n            makamından âteşîn bir saz semâisi'nden okunur. Şuracıktaki eser dinlenirken bir hoş\n            olundu, belki size de iyi gelir:\n\n            https://yadi.sk/d/vmfxvWhS9FuLSw\n            Sûretin sağ altındaki karekodu okutsanız da olur"
            }
          ]
        }
      },
      "id": 201910082323
    },
    {
      "article": {
        "header": {
          "date_value": "8 Eki 2019 22:07",
          "title": "KENDİME SÖZ.LÜK ••••••••",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71850566_1349529231880668_7471793920583138368_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME SÖZ.LÜK ••••••••]\n            S•\n\n            Sâdık: Dostluğunda samîmî ve vefâlı olan, dostluk bağlarının gerektirdiği vefâyı\n            gösteren, mürîd, imâm. Sıddık: Hakk'tan gelen herşeyi itirazsiz, tasdikte kemâle\n            erişen, söylediği her sözü bizzat yaşayıp hal eden, mürşîd, müezzîn\n\n            Secde: Aslına yaklaşmak için, son derece tevazu ile alçalıp başı (benliği) yere\n            koymaktır, huzurda hiçliği hissetmektir ki kibrin (benliğin şeytânî halleri) tam\n            zıddıdır. Kul secdede \"Yücelik, büyüklük, azamet rabbimindir\" tesbîhini okur,\n            kalbinin bu hâl üzere sabitlenmesi niyâzında bulunur. Hakikat-ı salât, insân-ı\n            kâmil'e tek bir secdeden ibarettir. O secde, rûhun, rûh-u azîm'e inkiyâdından\n            ibârettir.\n\n            Sır: Gizli tutulan ilmin hakîkati, hâlin mârifeti. Sır saklamasını bilen işinin hâkimi\n            olur.\n            Sırrı sır edenin demine hû, sırrı fâş edenin ervâhına yûh... Sır etmek, sırlamak:\n            Üzerini örtmek, kapamak\n\n            Sohbet: Kendini rüşd sâhibi kılanla görüşüp konuşma, âgâh olup Hakk'a kavuşmaktır.\n            Hakk ile sohbet ediniz, Allah'la konuşmayı öğreniniz. Buna gücünüz yetmezse\n            O'nun ile konuşanlarla sohbet ediniz tâ ki onların sohbetinin bereketi sizi\n            O'na kavuşturur. Şeytan, insana namaz kılarken vesvese verir de irfan sâhibinin\n            huzurundaki sohbet esnâsında vesvese veremez. Zîra namaz kılan kimse Rabbi ile münâcât\n            eder ama irfân sâhibi böyle değildir, rabbi onunla münâcât eder.\n\n            Erenlerin sohbeti artırır mârifeti\n            Câhilleri sohbetten her dem süresim gelir\n\n            Allah, bir kimsenin özüne, ötelere bakan bir pencere açmadıkça sohbetinden fayda gelmez.\n\n            Sükût: Susma... Söylemezse mesûl olacağı bir hâl vukû bulana dek konuşmamayı tercih\n            etme.\n\n            Tirmizî’nin Sünen’inde geçen bir hadis-i şerif: \"Men samete necâ\" Türkçeye\n            \"Dilini tutan kurtuldu\" veya \"Susan kurtulur\" diye tercüme edilir,\n            mûcibince amel bir ömür sürer.\n\n            Hak armağanıdır; inat câhilin, sükût ârifindir, seyrân kâmilin... Sükût, hiç yorgunluğu\n            olmayan bir ibâdettir. Zâhirde süs takmadan bir zîynettir. Sükût ki insanı özür\n            dilemekten müstâğni kılar.\n\n            Bu nurlar altında, mukaddes bir sükût içinde bir an rûhu ile yalnız kalıyorken duyuldu:\n            Elimde, sükûtun nabzını dinle\n            Dinle de gönlümü alıver gitsin\n            Yürü, gölgen seni uğurlamakta\n            İstersen rüzgâra salıver gitsin"
            }
          ]
        }
      },
      "id": 201910082207
    },
    {
      "article": {
        "header": {
          "date_value": "8 Eki 2019 00:37",
          "title": "KENDİME SÖZ.LÜK ••••••• ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70268479_533559160726774_6108188915280618988_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME SÖZ.LÜK ••••••• ]\n\n            S•\n\n            Sabır: İçteki kudretin tasarrufunu seyr. Şikâyet, sızlanma ve îtiraz olmadan gösterilen\n            sabr-ı cemîl, her ferâhın anahtarıdır. \"Hayr ve güzellik, Hakk'ın benim için\n            seçtiği şeydedir\" diyerek sabreden derviş murâdına ermiştir.\n\n            Sabah olmak: Ruh güneşi, ten mezbelesine doğup ortalığın (kesret) aydınlanması (vahdet)\n\n            Samed: Artmayan, eksilmeyen gerçek kudret. Hiç boşluğu olmayan, eksiksiz, gediksiz,\n            deliksiz, nüfuz edilemeyen... Bir şey girmez, bir şey çıkmaz! Som... Hani som altın\n            deriz ya, işte öyle. Bir diğer ifade ile sırf.\n\n            Saray: Sultânın mekân tuttuğu büyük ve gösterişli binâ: insan, sultân-ı ruh\n\n            Sarı: Sırrı açar (İsrâfil)\n\n            Sâye: Farsça, gölge anlamında bir kelime. Mecazen lütuf ve ihsan anlamına gelir. Erbab-ı\n            tasavvuf, başarılı olduğu bir işi anlatırken, kendi varlığını ortadan kaldırmak için,\n            \"Rabbimin sayesinde\", \"sâye-i Risâlet-penâhide\" \"sâye-i\n            erenlerde\", \"pîr sayesinde\" gibi ifâdeler kullanırlar. Eskiden\n            \"sâye-i şahanede\" diye bir kullanım daha vardı ki bu, padişahlara lâyık\n            gölgede, padişahın lütuf ve ihsânıyla anlamında olarak, padişaha yakın kişilere\n            söylenirdi. Gölge, hakikatin gölgesi olarak değerlendirilir ki öze göre kışr (kabuk)\n            demektir.\n\n            Sevap: Halka yarayan, Hakk'a hoş gelen iyi ve güzel davranışlar karşılığında Allah\n            tarafından verilen mükâfat: Hak Muhabbet'e vesîle olan herşey sevâptır.\n\n            Seyahat vermek: Tarikatta törelere uymayan canlara verilen geçici cezâ\n\n            Seyr ü sülûk: Cehaletin ilme, kötü ve çirkin huylarından güzel ahlaka, sınırlı kul\n            bilincinden sınırsız Hakk idrakine doğru hareket etmektir\n\n            Siyah: Son, kapayan. Zât-ı Hak. Karanlıkta, eşyalar birbirlerinden nasıl ayırt\n            edilemezlerse, Hakk'ın idrâk üstü zâtında da, hiçbir şey birbirinden ayırt\n            edilemez.\n\n            Soyunmak: Dünya ile ilgisini kesmek; kayıtlardan kurtulmak. (Mevlevîlikte) Bir şeyhe\n            intisap edip derviş olmak, tarîkata girmek\n\n            Su: Kemale götüren her şey, hayat, ilim, ehl-i beyt meveddeti. Sular alçaktan akar çünkü\n            suyun yüzü yerdedir ammâ suyu başından içmek gerektir!\n\n            Sincede büzür bitmez: Mezarda tohum bitmez manâsına erbab-ı tarikat, sır konuşulurken,\n            yanlarında yabancı biri varsa, bu atasözünü söyleyerek susulmasını îkaz eder."
            }
          ]
        }
      },
      "id": 201910080037
    },
    {
      "article": {
        "header": {
          "date_value": "7 Eki 2019 19:27",
          "title": "İNSANA•GELMİŞLER•DENİZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/73074123_487440861986908_7099858767074531377_n.jpg"
        },
        "main_article": {
          "quotes": [
            {
              "type": "metin",
              "text": "[İNSANA•GELMİŞLER•DENİZ]\n            Devr edip geldim cihâna yine bir devrân ola\n            Ben gidem bu ten sarâyı yıkılıp vîrân ola\n            Kâmil, gayb âleminden şehâdet (dünya) âlemine, transit değil bütün âlemleri devrederek\n            gelir. İnsan'dan mîrac ederek yine aslına dönüşür.\n\n            Cûş edip ummân-ı can cismim gemisin dağıda\n            Yerler altında tenim toprak ile yeksân ola\n            Ruh, cisim gemisinden coşup ayrıldığında cisim toprak altına defn olduğu gibi ihtiyârî\n            (isteyerek) ölümle ölenin unsûrî cismi, kendinin olmadığından fânî olduğunu idrâk eder.\n\n            Bu vücûdum dağı kalka atıla yünler gibi\n            Şeş cihâtırn açıla bir haddi yok meydân ola\n            İzâfî vücudun unsûrları yünler gibi atılıp eseri kalmadığını ârif olunca fenâ'dan\n            sonra bekâ'ya geçer; Hakkânî vücûddan başka mevcûdun kalmadığını zevk eder. O halde\n            dilediği makam ve mevkîye yükselir, etten duvar yıkıldığından dört tarafı açılıp bütün\n            unsûrî kayıtlardan, madde sınırlarından kurtulur.\n\n            Dört yanımdan nâr u bâd u âb u hâk ede hücûm\n            Benliğim anlar alıp bu varlığım tâlân ola\n            Câhilin kendine varlık (benlik) vehmetmesi, dört unsurun (hava-ateş-su-toprak)\n            terkîbiyle binâ olan sûreti görmesindendir. Sırf tevhîd (zat) makâmına ulaşıp unsurları\n            dağılınca nefsinde benlik ve âlemde varlık olmadığı anlaşılır."
            }
          ]
        }
      },
      "id": 201910071927
    },
    {
      "article": {
        "header": {
          "date_value": "7 Eki 2019 04:08",
          "title": "KENDİ//KENDİME",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71190245_2448565895467801_107661073409006888_n.jpg"
        },
        "main_article": {
          "quotes": [
            {
              "type": "metin",
              "text": "[KENDİ//KENDİME]\n            Şüpheye düştüm kendimden... Gene kafalar bir milyon, gene kördüğüm oldum ben, hû hû\n            dedem?\n\n            Yıkılmadan yapılmak olmaz, şüphe duymak düşünen zihnin işidir, sorgulamanın alâmetidir,\n            eyi olacağına işârettir Hayy Hakk:\n            Nakl ider bir müşevveşü’l-efkâr\n            Böyle bin şübhe böyle bin inkâr\n\n            Ne olduğunu tam bilemediğim için bir türlü barışamıyorum Hak fikriyle?\n\n            Hangi şeyden Hudâ’ya sen kızdın\n            Yoksa bir küp dibinde mi sızdın\n\n            Kâmetin varmamış yedi karışa\n            Bir de çıkdın Hudâ ile yarışa\n\n            Bir vücûdun değişik mertebelerden zuhûru anlaşılmayınca ortaya böyle karışık karışık\n            düşünceler çıkar elbet\n\n            Hakk’ı mahlûkuna kıyâs itme\n            Mahremi olmadan temâs itme\n\n            Ben susayım... Zîrâ su gibi akıyor manâ yüzünden:\n\n            Hakk’ı isbât ider bütün zerre\n            Hele bak kâinâta bir kerre\n\n            Bahr içinde durur da mâhîler\n            Yine deryâyu cüst ü cû eyler\n\n            Aynı hâlât bizde de câri\n            Cümle eşyâya nûr-ı Hak sârî\n\n            Görürüz görmezliğe ururuz\n            Hadd-i ma'rûfu geçmeyiz dururuz\n\n            Zerreler âfitâba hiç gidemez\n            Nakş nakkâşa îtiraz idemez\n\n            Var iken gün gibi sabâhâ delîl\n            Delidir gündüz isteyen kandîl\n\n            Bizi halk eylesin de nûrundan\n            Gizlene şiddet-i zuhûrundan\n\n            Halka nâzır değil mi Hazret-i Hû\n            Var mı bir gülsitân ki olmaya bû\n\n            İzdihâm olsa mâni‘-i dîdâr\n            Yine ordu içindedir serdâr\n\n            Her eser, bir müessîre muhtâç\n            Hak ganîdir fakat bu mahlûk aç\n\n            Elde bulmazsa kudret-i Fettâh\n            Feth-i ebvâb ider mi bir miftâh\n\n            Beni söyletme itmeyim ifşâ\n            Yahkumu mâ yurîdu keyfe yeşâ\n\n            Sende aslâ bulunmasın varlık\n            Kurb-ı Hak vasl-ı Hak budur yârlık\n\n            Varlığındır iden Hudâ'yı nihân\n            Yoksa Allah bize güneşten 'ayân\n\n            Eyle nefy-i vücûd sen aradan\n            Görünür ol zamân seni yaradan\n\n            Görünen ol gören O'dur ey yâr\n            Leyse fi'd-dâri gayruhû deyyâr\n\n            Sen sen ol \"ben\" deyip etme günâh\n            Şaşmayan bir yanılmayan Allâh"
            }
          ]
        }
      },
      "id": 201910070408
    },
    {
      "article": {
        "header": {
          "date_value": "6 Eki 2019 23:50",
          "title": "ÂYET YÂ HÛ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70866272_139717383962899_1367523959095510788_n.jpg"
        },
        "main_article": {
          "quotes": [
            {
              "type": "metin",
              "text": "[ÂYET YÂ HÛ]\n            Çıktığı dildeki kelime manâsı itibâriyle \"kimsenin inkâr edemeyeceği alâmet,\n            işâret, nişan, iz\" demekse de âyet denince ilk akla gelen, çokça okunan kitaptaki\n            KURÂN CÜMLELERİ'dir\n\n            Oysa kitabı hakkıyla okursak, yerde ve gökte olan herşeyin, apaçık birer âyet olduğu\n            bildirilir.\n\n            Göklerde ve yerde nice âyetler vardır ki yanından gelip geçerler ve onlar onun farkına\n            varmazlar. [Yusuf:105]\n\n            Ve yeryüzünde olan her şeyde, elbette akledip düşünen insanlar için âyetler vardır.\n            [Bakara:164]\n\n            Göklerde ve yerde olanların halk oluşu ve seslerinizin, lisânın, bilinçlerinizin\n            farklılığı da görünüşlerinizin, renklerin farklılığı da O’nun âyetlerindendir. Elbette\n            bunlarda, bilenler için deliller vardır. [Rum:22]\n\n            İnsanın ikiz kardeşi olan, aynı kaynaktan geldiği kitapta \"...ayetler vardır\"\n            diye biten tam 32 ayet saydık bir çırpıda\n\n            Alıcıları sağlam, akordu birlik frekansına yapılmış her can için ayet, yayını sürekli\n            devâm eden müthiş bir tevhid yayını, kesintisiz bir sinyal demektir.\n\n            Evet, bu evrende göz kırptığın her renk, kulak verdiğin her ses, her ne varsa tam ve\n            eksiksiz bir âyettir. Varlığın kendisi de varlıktaki nitelikler de birer âyettir.\n\n            Her bir âyet; bir işarettir, bir delildir, bir sinyaldir, bir izdir. Bu iz, bizi\n            varlığın sahibine götürür. Varlıktan bulunan, varlıktan akan her şey âyettir yeterki\n            akışı durdurup kendi benliğimizle sınırlamayalım.\n\n            Allah dediğimiz, inanıp ta bir türlü şâhid olmadığımız o gizemi, ancak ve ancak\n            âyetlerle yâni varlıktaki işâretlerle anlayabiliriz. Yeterki uzakta aramayalım, görünen\n            varlığı inceleyelim, anlamaya çalışalım. Ve buna heman kendi vücudumuzdan başlayalım.\n\n            Her sıfat kim sende var izle anı\n            Gör ne sırdan feyz alır gözle anı\n            Erişince zâtına özle anı\n            Gayra bakma; sende iste sende bul\n\n            Nefesimizden başlayıp, hücrelerimizi, dokularımızı, bedenimizi inceleyelim, çalışmasını,\n            niteliklerini inceleyelim, bizi vücutlandıranın adıyla \"İkrâ: Oku\" emrine tâbi\n            olalım, dahası bu emrin bu vücuttan akmasına izin verelim, gerçeği idrâk etmeye\n            çalışalım.\n\n            Giymiş sûret gezen, türlü işler düzen O sonsuz, sınırsız manâ, cümle varlıkta\n            işaretleriyle, kendini her an gösterir durur... Heyhât Allah'ı görmeyen değilse de\n            bilmeyen çoktur."
            }
          ]
        }
      },
      "id": 201910062350
    },
    {
      "article": {
        "header": {
          "date_value": "4 Eki 2019 05:34",
          "title": "DUÂ.HÂN:ÇAĞIRIYOR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70504127_149071032972035_8891407670408369424_n.jpg"
        },
        "main_article": {
          "quotes": [
            {
              "type": "metin",
              "text": "[DUÂ.HÂN:ÇAĞIRIYOR]\n            Rızkı, sâdece bedenin gıdası zannetmek cehâletinden cümlemiz halâs buyrula. En büyük\n            rızkın sâlih (tevhîde uygun fiillerde bulunan) arkadaş olduğunu, O'nun yolundan\n            gidenlere yoldaş olmanın en büyük rızık olduğunu idrâk etmek, cümlemize nasîb ü müyesser\n            buyrula\n\n            Besmelesiz yemekle sadece karnın doyar\n            Besmele ile yediğinde SEN doyarsın\n\n            Besmelesiz suyla yıkadığın uzuvlar temizlenir\n            Besmele ile SEN temizlenirsin\n\n            Kalbini mâsivâdan suyla (ilim, ehl-i beyt) temizle.\n            Sende senlik eseri kalmayınca Murâdî murâdın olur; olanlar olur.\n\n            İlâhî eğer ben tuttum, sen hâm eyle\n            Yok eğer sen tuttun, tamâm eyle\n            İlâhî, ol nesneyi ki sen ektin su ver\n            Yok eğer ben ektim kavuruver\n\n            İçine ben bulaşan, nefs sızan cümle şer işlerin hepsine Eûzubillâh ve benlikten uzak,\n            birlik ruhuna uygun fiilerin hepsine Bismillâh hazırlayana selâm olsun\n\n            Nere varurısam gönlüm dolusun\n            Seni nere koyam bundan içerü\n\n            Beni sorman bana, bende değilem\n            Sûretim boş gezer dondan içerü"
            }
          ]
        }
      },
      "id": 201910040534
    },
    {
      "article": {
        "header": {
          "date_value": "3 Eki 2019 22:59",
          "title": "AZ.DEĞİLSİN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70444811_1431719643650160_709529899742367452_n.jpg"
        },
        "main_article": {
          "quotes": [
            {
              "type": "metin",
              "text": "[AZ.DEĞİLSİN]\n            Küçük görme kendini, sen deryâdan damlasın\n            Âlem sende dürülmüş, sen deryânın sırrısın\n\n            Topraktan geldin ammâ insan denen manâsın\n            Nice âlem sendedir, sen varlığın cem'isin\n\n            Beşer denen bedende, nice sırra kapısın\n            Dokuz boyut sendedir, her birinin aslısın\n\n            Nice hikmet sendedir, ilmî ledün şehrisin\n            İlim sende yeşerir, muhabbetin dilisin\n\n            Bir özden akıp geldin, levh-i mahfûz sırrısın\n            Aşkla oku kendini, sen Kurân hem Kerim’sin\n\n            Yalnız sanma kendini, Allah her an sendedir\n            O sendeki nefestir, O’ndan ayrı değilsin\n\n            Yaşam senin yolundur, durmaz gelir geçersin\n            Senin aslın Allah’tır, sen aslına dönersin\n\n            Cuma, kendi vücûd şehrine dönmek, orada gizli hazîne olan \"tevhîd bilincine\"\n            ulaşmaktır. Aslının, kaynağının O'ndan olduğunu [Bakara:156] her nefes Onunla\n            (d)olduğunu bilmek ve O'ndan ayrı [Hadid:4] ol(a)madığını görmektir! [Bakara:115]\n\n            Cumamız, bâtındaki hakikatimiz huzurunda (rububiyet) bir süreliğine vücûd giyen\n            hâlimizden (ubudiyet) secde ola, bu birlik neş'esi bir selâm ile cümle alemlere\n            yayıla, hakikatini unutan insanı ve insanlığı aşk ile yeniden hakikatine mayalaya cânım\n            erenlerim"
            }
          ]
        }
      },
      "id": 201910032259
    },
    {
      "article": {
        "header": {
          "date_value": "2 Eki 2019 21:53",
          "title": "UMUTREHBERİ KİTABI'NDAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70033033_250186845868936_4381151903029603200_n.jpg"
        },
        "main_article": {
          "quotes": [
            {
              "type": "metin",
              "text": "[UMUTREHBERİ KİTABI'NDAN]\n            Sabah sabah çalarsın kapımı, senin kendine karşı hiç vâzifen yok mu erenlerim?\n            Bil ki hikmet-i vücûdumuz, ezelden beri devam eden Allah'ın ilmindeki bir oyunda,\n            bizden bekleneni, kızmadan, sevinmeden yapıp göçmek.\n\n            Hak, hükmünü icrâ ederken, incinmek yok... Rolünü oynayan aktör, sahnedeki işlere\n            darılır mı hiç?\n\n            Âlem sahnesi, Allah'ın ilmi... Allah'ı nerede gördün ki böyle kesin\n            konuşuyorsun?\n            Kendimi görmediğim her yerde!\n\n            Âh... Tam da bu kıvâma gelmek istiyorum, bir tavsiyeniz olur mu? Ne bileyim bir reçete\n            yazsanız, iyi gelse türlü derdime?\n            Bin derdini bir eylesin diye, ba'zı acılardan al ilâcını, al ilâcını\n\n            İşte güzellerden bir güzelden sana, bana insanlık târifi:\n            Âlim, sabahleyin yatağından kalkarken ilminin artmasını, zâhid zühdünün artmasını,\n            tüccâr kârının artmasını ister. Bencileyin bir garîb kul ise, bir kardeşin gönlünü\n            neşeyle doldurma, kalbini bir hoş eyleme ve onu mutlu etme derdindedir.\n\n            Vech-i Rahmân ısıtsın özünü, ışıtsın yüzünü\n            Yıkasın \"ben\" deyip ayırdığın yerleri\n            Tâ ki aşk aksın b.aktığın her yere\n\n            Nefhâ-i Rahmân dolsun kalbine, aldığın her nefes\n            Yıksın \"ben\" diye başlayan cümleleri\n            Tâ ki aşk dolsun sözünden\n            Selâm verdiğin her yere\n            🎵\n            Yûnus Emre dir hoca gerekse var bin hacca\n            Hepisinden eyüce bir gönüle girmekdür"
            }
          ]
        }
      },
      "id": 201910022153
    },
    {
      "article": {
        "header": {
          "date_value": "2 Eki 2019 05:52",
          "title": " KİM•O ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71017555_2754948171190625_5931630463378787701_n.jpg"
        },
        "main_article": {
          "quotes": [
            {
              "type": "metin",
              "text": "[ KİM•O ]\n            Ehl-i irfân bildiğim bu şekle insân kimdir ol\n            Her vücûdun aslı kandan ya ana cân kimdir ol\n\n            Gösteren işbu nikâbı türlü türlü şekl ile\n            Türlü türlü ism ile kâfir müselmân kimdir ol\n\n            Âlet-i mutlaktır eşyâ mazhâr-ı ef'âl-i Hak\n            Kimde bürünmüş Celâl'i kimde Rahmân kimdir ol\n\n            Her imâret kim görürsün anlamazsın sâhibin\n            Hiç demezsin hâne-i cismimde mihmân kimdir ol\n\n            İbn İsâ'nın dilinden feth eden türlü haber\n            Dinleyip sözün bilirler ehl-i irfân kimdir ol"
            }
          ]
        }
      },
      "id": 201910020552
    },
    {
      "article": {
        "header": {
          "date_value": "2 Eki 2019 00:41",
          "title": "ÖYLE.DEM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70989373_2165434717090385_2138883576829004376_n.jpg"
        },
        "main_article": {
          "quotes": [
            {
              "type": "metin",
              "text": "[ÖYLE.DEM]\n            Fânisin fâni, hayâtım var deme\n            Şey değilsün başka zâtım var deme\n\n            Külli şey'in hâlikun şânındadır [28:88]\n            Tut adem* şey' ü sıfâtım var deme\n\n            Ayn-ı vahdettir sana kesret bu dem\n            Bâkisin bâkî memâtım var deme\n\n            İkilikten tevbe kıl, gel birliğe\n            Hakk'a dön, geç seyyiâtım** var deme\n\n            Zâhidâ gel gırre*** olma zühdüne\n            Bî-riyâ savm u salâtım var deme\n\n            Dayanırsın puttur a'mâlin**** sana\n            Putperestler gibi Lât'ım var deme\n\n            İbn İsâ mâsivâ hep Lât imiş\n            Lât olursun şeş-cihâtım var deme\n            * Yokluk, hiçlik\n            ** Günahlar\n            *** Gururlu, gâfil\n            **** Ameller, işler\n\n            Sultânım, \"O'nun birliğine şâhid olamadığın her yere Lât gibi bir büyük put\n            dikmiş say kendini; benim çevrem geniş, her yerde adamım var ki şöyle büyük adamım da\n            deme zîrâ kendin kendini put edersin âleme, öyle etme!\" buyuruyor.\n\n            Hak sözü, can kulağıyla dinleyene aşk olsun erenlerim"
            }
          ]
        }
      },
      "id": 201910020041
    },
    {
      "article": {
        "header": {
          "date_value": "1 Eki 2019 15:34",
          "title": "ANLIK GÖRÜNTÜ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69856402_1629885417143018_6750070920197270085_n.jpg"
        },
        "main_article": {
          "quotes": [
            {
              "type": "metin",
              "text": "[ANLIK GÖRÜNTÜ]\n            Sûreti terk eyle manâ bulagör\n            Ko sıfatı bahr-ı zâta dalagör\n            Ey Nîyâzi şark u garba dolagör\n            Gayre bakma sende iste sende bul\n\n            Aldanış yurdu olan dünyada, türlü sûretlere, renklerin çeşitliliğine kanmayasın.\n            \"O, her an yeni bir iş, oluş ve görünümdedir.\" [Rahmân:29] Giymiş sûret gezer;\n            türlü işler düzer.\n\n            Sûretlere aldanma, bunlar değişkendir. Aslolan manâdır, akış süreklidir. Akışı dondurma,\n            manâyı bulandırma.\n\n            İbret ehli için mahlûkât, cümle mevcûdat haber verirler: sakın ha bizim sûretimize\n            takılıp kalmayın, bizdeki gerçeğe nazar edin, eşya sûretine bürüneni görün!\n\n            Gözü açık olan alıyor ibret,\n            Âşık uyan da bak, her dâim seyret,\n            İçinden söyleyen, Dâim el-bâkî\n            Sûrete aldanma, lâzımdır sîret\n\n            Sûreti terk, sûret ve sîretin aynı olduğunu idrâk etmekle olur ve beşerî vasıflardan\n            çıkıp birlik denizine dalıp anda yok olmakla açığa çıkar.\n\n            Ey kendine tâlip! Benliğinden bu vecihle çıkıp zat denizinde kaybolursan zâhir ve bâtını\n            dışarıda aramaya hâcetin kalmaz. Senden hâriç hiçbir şey olmadığını idrâk ve zevk\n            edersin birlikte!\n\n            Câhildim, dünyânın rengine kandım\n            Hayâle aldandım boşuna yandım\n\n            Unutma manâyı kastetmeden isme ibâdet eden mahcûptur, örtülüdür, perde ardından seyreder\n            güzeller güzeli cemâlini, kemâlini\n\n            Bir âlemi görmek kum tanesinde\n            Ve cenneti yaban çiçeğinde\n            Tutmak sonsuzluğu avucunun içinde\n            Ve ebediyeti tek bir ân içinde"
            }
          ]
        }
      },
      "id": 201910011534
    },
    {
      "article": {
        "header": {
          "date_value": "1 Eki 2019 04:07",
          "title": "ÂLÎ GÖRÜNDÜ G.ÖZÜME",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69755172_174984886879158_5743515663924990116_n.jpg"
        },
        "main_article": {
          "quotes": [
            {
              "type": "metin",
              "text": "[ÂLÎ GÖRÜNDÜ G.ÖZÜME]\n            Yok olmadan vâr olmaz, var dahi yoktan olmaz\n            Anladım çün ben beni, hep görünen Hak oldu\n            Gül kokanlar gül oldu bülbüle dîdâr oldu\n            Kaf'tan Kaf'a hükmeden mülke Süleymân oldu\n\n            Elime gerçek insan eli değdiğinde, mâye-i Muhammedî bana üflendiğinde anladım ki benim\n            diye bildiğim, varlığım yoğ imiş. Bütün varlığın, Hakk'ın olduğunu öğrendim. Varlık\n            ve gaflet perdem açılınca da mülkünde gör(ün)enin hep Hak olduğuna şâhid oldum.\n\n            Cenab-ı Hakk'ı kemâlâtıyla zuhûra getiren makâm-ı Muhammed'e, kuş dilinde\n            \"gül\" denir. Kim ki Cenab-ı Hakk'ı Rahmâniyeti ile açığa çıkardı, işte\n            onlar can kuşuna, ruh bülbülüne sevgili oldular. Çünkü Allah bilinmekliğini istemiştir.\n\n            Böylesi, kemâlâtıyla zuhûra gelen Muhammed sıfatının da açığa çıkmasına vesile olduğu\n            için elbet sevilecektir. Sevdiği o kulu da, Bismillâh ile hem ten kaf'ı hem de can\n            kaf'ı mülküne Süleymân olarak hükmedecektir.\n\n            Sır idi zâhir oldu, nûr idi bâtın oldu\n            Hep gönüller bir oldu, evvel âhir ol oldu\n            Geçtim dünya deminden hem ukbânın seyrinden\n            Len terânî yok bana güle gül dîdâr oldu\n\n            Cenab-ı Hak daha evvel gizli idi. Bilinmekliği murâdîyle mürşitten tahsille makamı\n            cem'de, Ruhullah olarak zâhir oldu, nûra tebdil olarak makâm-ı Muhammed'de\n            kemâl sıfatlarında tecellisiyle, esmâ alarak bâtın oldu.\n\n            İşte sûret ve sîretimin \"kemâl-i tevhid\" olarak idrâkı, bana evvel âhir, zâhir\n            ve bâtının \"birlik zevkini\" tattırdı elhamdulillah.\n\n            Artık yağmur tanesi, ister bulut, ister kar olarak görünsün manzara bizi yanıltmaz oldu.\n            Hangi dondan, hangi mahalde yüz gösterirse göstersin bize cümle pazar A-101 oldu\n            (Allâhın Yüzü Bir) aslının ne olduğunu zevk ettirdiler felhamdulillah.\n\n            Dünyâ, ukbâ; isteyene ver sen onu: bana seni gerek seni... Âh ki her yüzden cemâlullâhı\n            seyretmektir muradımız. Elhamdulullah bana \"len terânî:sen beni göremezsin\"\n            hitâbı da olmaz. Çünkü seni zanda değil, efsâne olarak değil bizzat sûreti gül olan\n            Muhammed'lerde, kemâlâtınla tecellîde görüyorum. Vech-i Rahman'ı onlarda\n            müşâhede ediyorum.\n\n            Ayînedir bu âlem herşey Hak ile kâim\n            Mir'at-ı Muhammed'den Allah görünür dâim\n\n            Size bu haber gelmedi mi yoksa? Gülü (hakikatiyle) görene bülbül, O•Nûr'u\n            (hakîkatiyle) görene Ali (kv) derler yâ hû, yâ men hû"
            }
          ]
        }
      },
      "id": 201910010407
    },
    {
      "article": {
        "header": {
          "date_value": "1 Eki 2019 00:10",
          "title": "BİR PENCERE // BİN DÜNYÂ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69213336_175133843649410_6390357127964036256_n.jpg"
        },
        "main_article": {
          "quotes": [
            {
              "type": "metin",
              "text": "[BİR PENCERE // BİN DÜNYÂ]\n            Herkes kendi penceresinden baktığına \"işte dünya bu\" diyor... Oysa insan,\n            dünyada değil dünya insanda yaşamaktadır. Dünyâyı olduğu gibi değil olduğumuz gibi\n            görürüz. Ne varsa içinde, onu görürsün dışında! Yeter ki o güzel gözlerle b.akmasını\n            bil!\n\n            İnsanlığın târifi, Hak sözü böyle buyurdu:\n            \"İnsanlar uykudadır, ancak öldüğünde uyanır\"\n\n            İnsan doğduğunda ilk rüyâsı başlar sonra her gün, her gece rüyâ içinde rüyâ görür. Meğer\n            uykusunu alanın, bir ân’da can gözünü açıverirlerse o başka…\n\n            Dışarı bakan rüya görür, içeri bakan uyanır. Çünkü kapı ancak içeriden açılır. Nasıl\n            gördüğünü değiştir; nasıl değiştiğini göreceksin!\n\n            Yok olmadan vâr olmaz, var dahi yoktan olmaz\n            Anladım çün ben beni, hep görünen Hak oldu\n\n            İşbu manânın tamamı ve devâmı için:\n            umutrehberi.com"
            }
          ]
        }
      },
      "id": 201910010010
    },
    {
      "article": {
        "header": {
          "date_value": "30 Eyl 2019 23:01",
          "title": "İÇİN DIŞA ZUHÛRÂTI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71271832_2500374890207891_4247785221512489384_n.jpg"
        },
        "main_article": {
          "quotes": [
            {
              "type": "metin",
              "text": "[İÇİN DIŞA ZUHÛRÂTI]\n            Ama acele etmem lazım, bunlarla oyalanamam lâzım hem işlerim yarım kalacak\n            Burası dünya, burada işler hep yarım kalır!\n\n            Dünyânın kendi yansıman olduğunu, içinin dışa yansıması olduğunu farkettiğin anda,\n            dünyadan bağımsız olursun! Dışarı bakan rüya görür, içeri bakan, iç.eriden bakan uyanır.\n            Nasıl gördüğünü değiştir; nasıl değiştiğini göreceksin! İçeride, özünde Hakk'ı\n            bulursan ki pek yakın, sana senden yakın, hep oradadır gizli hazînen olan Hak varlığı!\n            İşte O Hakk’ı (bâtında) bulursan eşyayı O'ndan görürsün, eşyanın hakikatinin de\n            (zâhirde) Hak olduğuna şâhid olursun.\n\n            Böyle düşündükçe, neye baktığım ne gördüğüm hepsi silindi gözümden ne varsa bir hayâl\n            oldu şimdi!\n            Emîn ol, herhangi bir şeye baktığımızda, ilk önce kendimizi görürüz. Benim dediğin bu\n            gözler, sadece zihnin algılamaya hazır olduğu şeyleri görür.\n\n            İnsanlığın târifinin bir sözü geldi hatrımıza: “İnsanlar uykudadır ancak öldüğünde\n            uyanır” Sanırım er kişilerden: A. Schimmel bu hakikatin, mezar taşına nakşedilmesini\n            istemişti?\n            İnsan doğduğunda ilk rüyâsı başlar sonra her gün, her gece rüyâ içinde rüyâ görür. Meğer\n            uykusunu alanın, bir ân’da can gözünü açıverirlerse o başka…\n\n            Bir defa ‘uyanan’ bir daha rüyâ göremez mi olur!\n            Duyu organlarından gelen bilgilerle sınırlı ve sorunlu beynimizde oluşturduğumuz, sanal\n            benlikle ve “benim gözümle” baktıkça bu dünyayı, bu rüyayı gerçek sanıp uykumuza devam\n            ederiz. Ancak kendi içimize uzun bakışlarla, “bende ben diyeni” tanıdıkça, aslımızın\n            “Öz” olduğunu fark ettiğimizde, rüyadan uyanırız. Ancak o vakit benim dışımda herşeyin\n            “benden çıkan görüntüler” olduğuna şâhid oluruz.\n\n            İki gözünün de arkasındaki derin bir boşlukta projekte edilen bir görüntüyü izliyorsun,\n            evet evet için dışa yansımasını izliyor ve adına dünya diyorsun. Her şey sanal, hayal,\n            gölge, yalan, tek gerçek sensin! Herşey senin rüyan! Sense bu beden değil, bu beden\n            örtüsüne bürünen öz’sün!\n\n            Yani ben dünyanın içinde değilim dünya benim içimde!\n            Günaydın! O güzel gözlerle bakmasını bil!\n            Madem düğümlerin çözüldü, hürlerden oldun, hadi bir abdest al da salat-ı dâimûn’a başla!"
            }
          ]
        }
      },
      "id": 201909302301
    },
    {
      "article": {
        "header": {
          "date_value": "30 Eyl 2019 00:34",
          "title": "U.YAN.ALLAH.DE.ALLAH",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71530684_931255923906853_2251261352011724583_n.jpg"
        },
        "main_article": {
          "quotes": [
            {
              "type": "metin",
              "text": "[U.YAN.ALLAH.DE.ALLAH]\n            Kara gün kararıp kalmaz\n            Hemen Allah de Allah de!\n            Hangi akşam sabah olmaz\n            Aman Allah de Allah de!\n\n            Sâhibimiz çok nazlıdır\n            Yanında geçer sözlüdür\n            Hemen kalbinde gizlidir\n            İm'an Allah de Allah de!\n\n            Var amma yetmiş bin perde\n            Ne göktedir ne de yerde\n            Karıncasın komaz darda\n            İnan Allah de Allah de!\n\n            Sen seni çalma gel taşa\n            Niyâz eyle gitmez boşa\n            Kulu gibi değil hâşâ\n            Uyan Allah de Allah de!\n\n            Ne derdin var ise söyle\n            Kalbini müberrâ eyle\n            Bu da geçer kalmaz böyle\n            Dayan Allah de Allah de!\n\n            Ruhsâtî olma dîvâne\n            Günde beş yol dur dîvana\n            Sıdk ile düş âsitâne\n            Uzan Allah de Allah de!"
            }
          ]
        }
      },
      "id": 201909300034
    },
    {
      "article": {
        "header": {
          "date_value": "30 Eyl 2019 00:07",
          "title": "GÖSTERİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70330372_2691455304212653_2226926682468743532_n.jpg"
        },
        "main_article": {
          "quotes": [
            {
              "type": "metin",
              "text": "[GÖSTERİR]\n            Fâilâtun Fâilâtun Fâilâtun Fâilun\n\n            Her cihetden dostum kendi hayâlin gösterir\n            Yâr-ı bâkîdir o hüsn-i bî-zevâlin gösterir\n\n            Şems-i zâta karşı her bir zerre bir âyînedir\n            Hakk gözüyle baksan anda Hak cemâlin gösterir\n\n            Çarh devrân eylemekden âdem olmaktır garaz\n            Ayn-ı âdemle Cenâb-ı Hak visâlin gösterir\n\n            Âdem’in cisminde her bir katre bir deryâ misâl\n            Mevce geldikçe hevâ ile celâlin gösterir\n\n            Dilberin vechinde mestûr Fâtiha: ümmü’l kitâb\n            Mağz-ı Kur'ân’dan 'ibâret hatt u hâlin gösterir\n\n            Hâdî esmâsıyla ettikçe tekâbül hâsılı\n            Lâ-cerem her vech ile ceng ü cidâlin gösterir\n\n            Kendini bildirmek için Hilmî, üstâd-ı ezel\n            Her mezâhirde şuûnât-ı kemâlin gösterir"
            }
          ]
        }
      },
      "id": 201909300007
    },
    {
      "article": {
        "header": {
          "date_value": "29 Eyl 2019 22:41",
          "title": "AÇILSIN KAPILAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69869245_2193032024338993_8686580103269087031_n.jpg"
        },
        "main_article": {
          "quotes": [
            {
              "type": "metin",
              "text": "[AÇILSIN KAPILAR]\n            Bilmeyen ol şerîatı\n            Yoktur onun tarîkatı\n            Anlayamaz hakîkatı\n            Halt eder irfân dileyip\n            Şeriat, Allah tarafından insanlar için din olarak kabul edilen hükümler bütünüdür.\n            Tarikat, bir kısım özel yol ve sistemlerle şeriatın ruh derinliklerini duyup zevk etme\n            yöntemidir. Hakikat, zâhirin ardındaki örtülü ve gizli manâ, dinî hayatın en yüksek\n            seviyede yaşanarak ilâhî sırlara âşinâ olunmasıdır. Marifet ise, derin düşünce ve hususî\n            himmetle, vicdan ve içten içe etraflıca bir keşifle elde edilen kişiye özel haldir.\n\n            Varlığın sevinci, insanlığın târifi dört kapıya dâir saâdetle buyurdu: Sözüm şerîat,\n            fiilim tarîkat ve hâlimdir hakîkat\n\n            Erenlerimin, şerîatı ağaca, tarîkatı çiçeğe, hakîkatı meyveye benzettiği de olur:\n            Evvel kapı şerîat, geçse andan tarîkat\n            Gönül evi mârifet, aşk hakîkat içinde\n\n            Necmeddîn-i Kübrâ (v. 1221) Sultânımız ise, şerîatı gemiye, tarîkatı denize, hakîkati\n            inciye benzetir:\n            Hakîkat bir denizdir şerî‘atdır gemisi\n            Çokları gemiden çıkıp denize dalmadılar\n\n            Aşkın Sultânı Cenâb-ı Mevlânâ (v. 1273) dilinde şerîat bir meşâle, tarîkat bu meşâle ile\n            yol alma ve hakîkat ise maksâda ulaşmadır:\n            Bunlar geldi tapuya şerî‘at tuttu durur\n            İçerü girüben ne varın bilmediler\n\n            Fars dilinde deryâ deniz, keştî de gemi diye okunur. Ahmed-i Muhtâr ilinde Niyâzi Baba\n            Sultanımız dilinde hitâm-ı misk olsun:\n            Tarîkat deryâ-yı ekber\n            Şerîat keşt-i a'zâm\n            Kim ki terk kılsa keştîyi\n            Alabora tufan olur\n\n            Tarîkat şehr-i lâ-mekân\n            Şerîat şehrin surudur\n            Kim ki surdan bir taş alsa\n            Yerine baş, kurbân olur\n\n            Şerîat beden için, tarîkat kalb için, hakîkat rûh için, marifet Hakk içindir. Bundan\n            dolayı şerîat zâhiri, tarîkat bâtını, hakîkat ise sırrı ıslâh için lâzımdır:\n            İç içe şerîat ve hakîkat\n            Bu ufka ileten yoldur tarîkat\n            Yollarda yolcuya azık mârifet\n            Ötesi sadâkat, ihlâs ve gayret\n\n            Öyleyse aşk ile hepsini birlemek, insanlığın hakkını vermek nasîb olsun erenlerim:\n            Zâhirini pâk eylesin şerîat\n            Bed huyların tebdîl itsin tarîkat\n            Hak cemâlin görem dirsen hakîkat\n            Allah’a aşk ile irmiş erenler"
            }
          ]
        }
      },
      "id": 201909292241
    },
    {
      "article": {
        "header": {
          "date_value": "29 Eyl 2019 21:44",
          "title": "ÖZ.CANDAN.İNCİLER ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71331314_1240127396158784_8162416464631178497_n.jpg"
        },
        "main_article": {
          "quotes": [
            {
              "type": "metin",
              "text": "[ÖZ.CANDAN.İNCİLER ]\n            Yürüyen bir yolda seyreden karaltılar gibiyiz. Belli bir ritimle bir yerden başka bir\n            yere doğru gidiyoruz ama bu sanki bizim irademizle olmuyor. Kendi adımlarımızı atıyor\n            değiliz, kendimize ait bir yürüyüşümüz yok ve tabiatıyla varacağımız yeri de\n            kestiremiyoruz.\n\n            Bizi dört duvarın arasına değil de ritmi ve yönü hiç değişmeyen \"bu dairesel\n            hareketin içine\" hapsetmişler sanki. Sanki donup kalmış gibi, uyuşup şuursuzlaşmış\n            gibi, öz ritminden tamamen mahrum kalmış gibi bir yerden bir yere doğru ağır ağır\n            akıyoruz.\n\n            Sırtımızdaki insanlık yükünü taşımaya hiç gayret etmeyelim, hayatın ağırlıklarından hiç\n            yorulmayalım diye bırakmışız sanki elimizden her şeyi o yürüyen yola.\n\n            Bir uçtan bir uca düz bir çizgide mi ilerliyoruz yoksa kocaman bir çemberin çeperinde\n            dönüp duruyor muyuz, bir fikrimiz yok. Bir yere mi gidiyoruz, bir yerden geri mi\n            dönüyoruz, o da belli değil.\n\n            Bildiğimiz şu, zaman yürüyen yoldan daha hızlı ilerliyor, yanımızdan geçip gidiyor\n            sürekli. Yürüyen bir yolda seyreden karaltılar gibiyiz. Birbirinin neredeyse aynı\n            işleyen zihinlerle, nereden başladığını ve nerede duracağını bilemediğimiz şuursuzca bir\n            akışta\n\n            Bu akışta, hızlı iletişim ağları kurduk, hızlı ulaşım araçları ürettik, hızlı düşündük\n            hızlı unuttuk, hızlı okuma yöntemleri geliştirdik, hızlı yaşamanın ve hızlı ölmenin\n            yollarını aradık, hızlı sevdik hızlı soğuduk birbirimizden, ‘Hızlı ve Öfkeli’ en sevdiği\n            film oldu bir çoklarının, hızlı kopyaladık hızlı yapıştırdık, hızlı yükledik, hızlı\n            indirdik, heyecanı ve hazzı çoğalttık, hız limitlerinin üstünde aradık, aşırı hız sonu\n            oldu kimimizin... Her şeyi hızlı yapmayı marifet belledik de ne işimize yaradı, şu\n            yerinde sayma çağında!\n\n            Çok hızlı konuşuyorsun, söylediklerinden hiçbir şey anlamıyorum” dedi bir kıyıda oturan.\n            “Çok hızlı yaşıyorum ve ben de yaşadığımdan hiçbir şey anlamıyorum” dedi kendi\n            çevresinde dönüp duran.\n\n            Şu boş olan kısımları dolduracaksınız beyefendi” dedi formu uzatan gözlüklü memur.\n            “Neyle?” diye sordu küçük bir sessizliğin ardından gözlüksüz vatandaş\n\n            Aramaya çıkmak için çok heveslisin ama” dedi meczup, “neyi kaybettiğini biliyor musun?”"
            }
          ]
        }
      },
      "id": 201909292144
    },
    {
      "article": {
        "header": {
          "date_value": "29 Eyl 2019 00:32",
          "title": "YET•ER ETTİĞİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69600943_137450830866829_8945875142208682384_n.jpg"
        },
        "main_article": {
          "quotes": [
            {
              "type": "metin",
              "text": "[YET•ER ETTİĞİM]\n            Bu âdem donunu giymezden evvel hangi don giydim\n            Bu donun hakkını vermez isem bana seyâhâttir\n\n            Zâhiri Halk olan, kahramân diye sahneye aldığını, Süpermen kostümüyle zîna ederken,\n            hırsızlık yaparken, şahsî menfâat peşinde koşarken, hâsılı kendine zulmederken\n            yakalarsa, o donu üzerinden çıkarıp şehirden sürmez mi?\n\n            Bir kul zina işlediğinde iman ondan çıkar ve bir gölge gibi başı üzerinde olur. O kimse\n            o (masiyetten) çekilince geri döner. Râvi: Hz. Ebû Hüreyre (r.a.) Râmuz El-Ehâdis [49:5]\n\n            Ârife bir işâret, âşığa bir beşâret (müjde) yeter!\n\n            Sırf bu manânın tekrâr tekrâr tefekkürü, benlik perdesini aralamaya, uykusunu alanları\n            uyandırmaya yeter bî-iznillâh\n\n            Muhabbet bâdesin içsen bu neş’ede bilirdin sen\n            Sekâhum rabbuhum dedikleri şerbet ne şerbettir\n\n            İnsanlık Kasidesi için\n            umutrehberi.com"
            }
          ]
        }
      },
      "id": 201909290032
    },
    {
      "article": {
        "header": {
          "date_value": "28 Eyl 2019 10:49",
          "title": " آه ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70048518_144773730106411_4976568497632667759_n.jpg"
        },
        "main_article": {
          "quotes": [
            {
              "type": "metin",
              "text": "[ آه ]\n            İnsan,\n            küçüle küçüle\n            kendini\n            birkaç kelimeye\n            sığdırabilir mi?\n            bir iç çekişe?\n            bir Âh'a\n            أبجد ٦\n            bir Allâh'a\n            أبجد ٦٦\n            kestirmeden\n            Âh\n            ki en uzun yol\n            Allâh\n            oysa yolun kendisi\n            kendini bilen\n            insân\n            •••\n            öyleyse gerçekte\n            tek bilmen gereken\n            gerçekte kim\n            kim olduğunu bilmendir!\n            •••\n            Âh bir bilsen\n            •"
            }
          ]
        }
      },
      "id": 201909281049
    },
    {
      "article": {
        "header": {
          "date_value": "28 Eyl 2019 01:07",
          "title": "VE ONU SIKTI: OKU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69471050_178519546531395_8073014306480637059_n.jpg"
        },
        "main_article": {
          "quotes": [
            {
              "type": "metin",
              "text": "[VE ONU SIKTI: OKU]\n            Evrenin gizemini anlamak istiyorsanız, enerji, frekans ve titreşim cinsinden düşünün!\n            [Nikola Tesla]\n\n            Kâinattaki her şey, \"Nûr\" adı verilen 'titreşim'den oluşmuştur.\n            Titreşimin frekansı ve dalga boyu değiştikçe, mevcûdun ismi ve vasfı da değişmekte ve\n            ses, ışık, ışın, elektrik hattâ atom ve atomaltı parçacık gibi isimler almakta, aldığı\n            isme uygun olarak ta değişik mertebelerden değişik özellikler arzetmektedir.\n\n            İnsânlar kul olarak, birer  ism'e bağlı olduklarından, o ism'in iktizasını\n            yerine getirirler. Allah ise bütün esmâ'ya müsemma olduğu için, hiçbir\n            \"isim\" onu etkileyemez. Çünkü isimlerin hepsi O'nda birleşip nötralize\n            olur. Allah'ın tarafsızlığı, âlemlerin rabbi oluşu böyle de okunabilir.\n\n            Varlıkla yokluğun, aydınlık ve karanlığın, hiç durmaksızın birleşerek câmiu'l ezdâd\n            (zıtları birleştiren) olarak TEK'ten göründüğü gibi, insan da fiziği ile\n            enerjisini, zâhir ve bâtını, ölüyü ve diriyi bilincinde tam manâsıyla birleştirmeyi\n            başardığı anlarda TEK'te seyretmektedir. O Tekliğe ulaşan bilince artık sonsuzluğun\n            sırları açılmış olur, yaşayan o olur.\n\n            Peki mucizeler nasıl gerçekleşir?\n            Tıpkı bir faks, modem veya televizyonda olduğu gibi: bir noktadan dağıtılan\n            titreşimlerin (dalgaların) bir başka noktada toplanıvermesi şeklinde\n\n            Gözünden perdeyi kaldır mucize bir andır!\n            Ey çalgıcı akort et bıçaklarını, düşlerimiz kalındır\n\n            Ayırarak \"ben\" dediği kendini, bir şey olarak değil kendini ve herşeyi Bir•Tek\n            şey olarak bilene selâm olsun kendözünden"
            }
          ]
        }
      },
      "id": 201909280107
    },
    {
      "article": {
        "header": {
          "date_value": "27 Eyl 2019 23:27",
          "title": "BEN•DİYEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69521437_868333096915320_7191724098580509045_n.jpg"
        },
        "main_article": {
          "quotes": [
            {
              "type": "metin",
              "text": "[BEN•DİYEN]\n            Yaşayan ve yaşatan olarak Allah: “Benim” deme hakkına sahip yegâne varlıktır. Kendine\n            ait olan bu benliği, ömür denen bir süreliğine kullarına yani bize de aktarmış olduğu\n            için, biz kendimizin zannedip “Benim” diyor ve böylece enâniyete düşmüş oluyoruz.\n\n            Ben lafzı, Ben'i bilenler nazarında Ferd-i câmi'ye, bilmeyenler nazarındaysa\n            enâniyete delalet eder. Aslında kulundan benim diyen de O'dur ama kul bu bilince\n            varamadığı için enâniyete düşmektedir. Kulun, bu bilince varması ve enâniyetten\n            kurtulabilmesi için “Lâ mevcûde illâ Hû\" köprüsünü geçmiş olması lazımdır. Onun\n            için “Ben” derken çok dikkatli olmak, yoksunluğunu bilip \"fakîr\" kelimesini\n            tercîh etmek lâzımdır.\n\n            Allah, yegâne Ben olduğu halde Kur'an'da zaman zaman: “Biz” tabirini\n            kullanmaktadır. Böylece zatıyla \"Ben\" kullarıyla \"biz\" olduğunu îma\n            etmekte ve kesretinin de kendinden gayrı olmadığını anlatmaktadır. \"Ene: Ben\"\n            diye buyurduğu vakit:\n\n            Yegâne Kahhar (Tek ve mutlak hükmü zaman mekân kavramsız olarak yerine gelen)\n            Allah'ındır bugün mülk. [Mumin:16]\n\n            cevabını verdiği ândaki durumu yâni her şeyin yok olup kendinden başkasının kalmadığı\n            hâli kastetmektedir... Hoş görene şimdi de vaziyet aynıdır! \"Nahnu: Biz\"\n            dediği zaman ise; yarattıkları da işin içine girmiş yâni zuhûr mertebesi değişmiş\n            olmaktadır. Bu nedenle tasavvufi eğitimde çok sık kullanılan “Benliği bırak” sözü “Ben\n            lafzını sâhibine ver” ikilik çıkarma, manâsına gelir.\n\n            İnsân, ayağının kaymasını istemiyorsa \"enaniyet\"ten kurtulup dâimâ\n            \"amân\" kapısında durmalıdır ey can:\n\n            Ey dil bu yeter iki cihânda sana iz'ân\n            Birdir bir iki olmaya yok bilmiş ol imkân\n            Hakk söyleyicek sende senin ortada nen var\n            Âlemde hemân ben dediğindir sana noksân"
            }
          ]
        }
      },
      "id": 201909272327
    },
    {
      "article": {
        "header": {
          "date_value": "27 Eyl 2019 23:03",
          "title": "KUŞ MİSÂLİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70979594_391930875034438_4607686453499023807_n.jpg"
        },
        "main_article": {
          "quotes": [
            {
              "type": "metin",
              "text": "[KUŞ MİSÂLİ]\n            Bir kuş o dağa kondu, sonra uçup gitti; bak da gör, o dağda ne bir şey fazlalaştı, ne\n            bir şey eksildi dağdan. [Fîhi mâ fîh: Ne varsa içinde]\n\n            Kuş kafeste doğarsa uçmanın bir hastalık olduğunu düşünür... Oysa ecel sâdece kafesi\n            kırar, kuşu aslâ incitmez!\n\n            Beden dalına konarsın sonra o dal kırılır ve geriye \"neysen\" o kalır.\n\n            Kimin aşka meyli yoksa o kanatsız kuş gibidir... Öyleyse aşk olsun"
            }
          ]
        }
      },
      "id": 201909272303
    },
    {
      "article": {
        "header": {
          "date_value": "27 Eyl 2019 17:27",
          "title": "AŞKA.DÂİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70412093_909803866073229_4757530739780806525_n.jpg"
        },
        "main_article": {
          "quotes": [
            {
              "type": "metin",
              "text": "[AŞKA.DÂİR]\n            Der vesl hem z'eşk-i ey gol der ateşem\n            Âşık nemi şevi ki be bini çi mi keşem\n\n            Ey gül, kavuşmuş olsam da senin aşkınla ateşteyim\n            Sen âşık olmuyorsun ki benim ne çektiğimi göresin\n\n            Güle âşık bir bir bülbül düşünün. Gül dalında ama hâlâ feryad u figan. Kavuştun işte\n            derdin nedir ey garip bülbül? Neyleyim ki o hâlâ gül ve ben hâlâ\n            bülbül\n\n            Sevgilin yanıbaşında olduğu halde neden hâlâ ateştesin diye soruyorum kendi kendime? Ne\n            istiyorsun, kimi istiyorsun? Kendisi de ne istediğini bilmiyor. İnsanın elde etmiş\n            olduğu bir şeyi elde etmesi imkânsız olduğuna göre peki o ne istiyor?\n\n            Cenâb-ı Mevlânâ işte buna cevap veriyor. Fakat aşkın pîri, bu şiirinde sevgiliye\n            kavuştuğunu ve sevgilinin yanında olduğunu söylemiyor. Diyor ki farz edin sevgili öldü.\n            Siz bu ölüyü ne yapacaksınız? Onu evinizde saklayamazsınız, mecburen onu defn\n            edeceksiniz. Ama kabre koymaya da yanaşmıyor nihâyetinde sevgilisinin ölümünden dolayı\n            üzülüyor. Fakat bir an gözlerine bakıyor ki artık eskisi gibi değil. İşte tam da burada\n            hazretim, aşkın kör düğümünü çözüyor:\n\n            Sureteş bercast in siri z'çist?\n            Aşıka vacu ki maşuk-i to kist\n\n            Yüzü (sureti) yerli yerinde peki bu doygunluk nedendir?\n            Ey âşık, yeniden ara ki senin sevgilin kimdir?\n\n            Evet, kaşı aynı kaş, gözü aynı göz, burnu aynı burun, yani daha önce her nasılsa aynı,\n            hiçbir şeyi eksilmemiş. Ey âşık, kalk yeniden bak bakalım senin sevgilin kimmiş diyerek\n            ona uyarıda bulunuyor: Şunu bil ki evet sen onu seviyor olabilirsin, evet sevdin ama o\n            senin asıl istediğinin bir mazharıydı. Sen o asıl istediğini, bu mazharda arıyor idiysen\n            buraya kadar sorun yok ama burada durduysan, burada bittiyse o zaman senin işin var\n            demektir.\n\n            Aslında sen başka bir şey istiyordun ama onu bunda arıyordun. Sûretin (yüzün) manâsında\n            yanıldın.\n\n            İşte çokları sûretin manâsında yanıldılar, aynayı duvara dönüştürdüler. Sûretin manâsı\n            önemlidir çünkü bu ikisi birbirine muhtaçtır. Manâyı surette arayabilirsin amma manâyı\n            fedâ eder ve sûret köprüsünde kalırsan işte o zaman yoldan uzak düştün demektir.\n\n            Maddeye takılan aşığın çıkmazı bu! Evet bilinçsizlik yüzünden manâyı kaybediyor ve onu\n            sûrete dönüştürüyor. Manâ da sûret olursa, aldatıcı suretin fâniliğinde herşey\n            kayboluyor."
            }
          ]
        }
      },
      "id": 201909271727
    },
    {
      "article": {
        "header": {
          "date_value": "27 Eyl 2019 05:23",
          "title": "KENDİME SÖZ.LÜK •••••• ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69435570_178889596485381_1735199798769943306_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME SÖZ.LÜK •••••• ]\n\n            P•\n            Pabuç: Farsça, ayak örtüsü manâsına. Pâ:Ayak Pûş:Örten. Tasavvuf âdabına göre, mihmânın\n            pabuç ucu hep eve bakar, dışarı doğru çevrilmez. Bu şekilde, insan insana arkasını\n            dönmeden pabucu giyer ve o şekilde de huzurdan müsâade ister. Birinin \"pabuçlarını\n            çevirmek\" o kimseye artık istenmediğini, gitmesi gerektiğini dolaylı olarak\n            anlatmak için kullanılır.\n\n            Post: Dış örtü, kabuk, hayvan derisi. Hayvanî özelliklerinden, yaramaz hasletlerinden\n            soyunan gerçek insanların derisi, üzerlerinde yük değildir. Postu üstüne binmez,\n            hayvanlıktan soyunanlar, ten cehenneminden kurtulanlar, postun üzerine otururlar. Bu\n            hâliyle post, mânevî makâmların en yücesi insan-ı kâmile işarettir.\n            Post-nîşîn: Posta oturan demektir ki şeyh efendiler için bu tâbir kullanılır.\n            Postu boş bırakmamak: Kulluğa, ibâdete devam etmek. İmkân nispetinde fakir kullardan\n            kulluk, Tanrı’dan da inâyet ve muâvenet. Nitekim demişlerdir: Horoza ötmek, Allâh'a\n            da sabahı getirmek düşer.\n            Put: Hakikatin bir surete nisbet edilmesidir\n\n            R•\n            Rahat: Üzüntüsüz ve sıkıntısız olma durumu. İnsanın rahatı, lisanı muhâfaza etmektedir.\n\n            Red: Kabul etmeme, geri çevirme. Aşk yolunun âdabında, telep etmek de verileni geri\n            çevirmek de yoktur. \"İstersem dilimi, almazsam elimi kessinler\" meşhur\n            meseldir. LÂ TALEBE VE LÂ REDDE esastır. Hem bir kula helâl bir şey verilse, o bunu\n            kabûl etmeyip reddetse, Hak Teâlâ onu, verilen şeyin benzerini istemeye muhtâç kılar.\n            Bir şeyi murâd etme\n            Olursa inâd etme\n            Hakk'tandır o reddetme\n            Mevlâ görelim neyler\n            Neylerse güzel eyle\n\n            Rehber: Kendine susamış talipleri hazırlayarak, derviş namzeti olarak şeyh huzuruna\n            götüren, Hak yoluna kılavuzlayan: Hz. Cebrâil makamından remz.\n\n            Ruh: Allah'ın emri, hayat, kuvvet, hareket mebdei. O nur'dan bir zerre hemde\n            sultân-ı saray-ı insana işarettir.\n            Nûr-u basarın aks-i rûhundur ey yâr\n            Bu nûr iledir seyr-i cemâlin her bâr\n            Dedim ki nazar kılma yüzümden gayre\n            Sensin görünen dîdede dahi kim var\n\n            Evvel gidenlerin, ruh-ı revanları şâd u handân ola erenlerim"
            }
          ]
        }
      },
      "id": 201909270523
    },
    {
      "article": {
        "header": {
          "date_value": "27 Eyl 2019 04:45",
          "title": "NÜKTE-İ LATÎFE-İ ŞÂHÂNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69804198_1642634192534187_2851785598787619266_n.jpg"
        },
        "main_article": {
          "quotes": [
            {
              "type": "metin",
              "text": "[NÜKTE-İ LATÎFE-İ ŞÂHÂNE]\n            Bir gün Mevlânâ Hazretleri, Konya pazarı ortasında gidiyordu. Bir Türk, tilki postunu\n            elinde tutmuş “Dilku: tilki, Dilku: tilki” diye mezat ediyor ve bunu ciddiyetle\n            söylüyordu. Cenâ -ı Pîr, nara atarak dönmeye başladı ve Farsça manâsını alarak “Gönül\n            (dil) nerede (ku), Gönül nereden bulunur, nereden hâsıl olur? Altın nerede? Altın ne\n            zaman bulunur? Altın nerden elde edilir? Hiç altın ile iflas eden bir arada bulunur mu?”\n            diyerek semâ ile yola revân oldu.\n\n            Yine Bir gün Hz. Mevlânâ’nın zevce-i muhteremeleri, Sultân'ın yırtılan ferecesini,\n            üzerinde iken dikiyordu. Bir elbiseyi insanın üzerine dikerken ağza bir şey almak\n            bilinen bir âdettir. Meselâ bir yaprak, bir saman çöpü veya bir kâğıt parçası alınır.\n            Böyle bir şeyi ağza almadan dikmeyi çok uğursuz sayarlar. Kira Hatun’un hatırından\n            “Acaba Mevlânâ da mübârek ağzına bir şey aldı mı?” diye geçti. Mevlânâ hemen “Bunun\n            ehemmiyeti yok: sen adamakıllı dik. İşte ben ağzıma: “Kul (hu)vallahu ahad” (De ki: O\n            Allah tektir...)’i aldım ve Allah’ı dişimle adamakıllı yakaladım” buyurdular.\n\n            Bir gün biri “Bit öldürmenin bir günahı var mıdır?” diye sual eyledikte Cenâb-ı Mevlânâ\n            “Elini yıkayınca günahı kaybolur” buyurdular.\n\n            Padişâhın biri gazûbâne, bir nehir kenarında oturmuş idi. Emirler onun gazabından\n            korkup, hiçbir şekilde gülmüyordu. Onun bir maskarası olup, gâyet mukarreb idi. Emirler\n            ona mürâcaat edip: “Eğer pâdişâhın güldürürsen sana şunu veririz” dediler. Maskara\n            pâdişâhın yanına gitti, her ne kadar cehd etti ise, pâdişâh ona nazar etmedi. Pâdişâhı\n            güldürmek için, gülünç hal ve hareketler gösterdi. Fakat pâdişâh suya nazar eder ve\n            başını kaldırmazdı. Maskara pâdişâha dedi: “Suyun içinde ne görüyorsun?” Pâdişâh:\n            “Pezevengin birini görüyorum” dedi. Maskara cevap verdi: “Ey pâdişâh-ı âlem, bu bende\n            dahi kör değildir, senin gördüğünü o da görüyor!\n\n            Hâmiş: Pezeveng kelimesinin muhabbet tellâlı manâsına âgâh olalım erenlerim.\n\n            Muhabbetle..."
            }
          ]
        }
      },
      "id": 201909270445
    },
    {
      "article": {
        "header": {
          "date_value": "26 Eyl 2019 22:06",
          "title": "ÂGÂH OLASIN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70032508_377519419856278_6601948028441012284_n.jpg"
        },
        "main_article": {
          "quotes": [
            {
              "type": "metin",
              "text": "[ÂGÂH OLASIN]\n            Sana zulüm getiren, bil ki senin kendindir\n            Bâtılı terk eyleyip Hakk yoluna gelesin\n\n            Dilin senin düşmanın, tut dilini konuşma\n            Sözün çoğu yalandır, doğru sözü bilesin\n\n            Senin Hakk’ı bilmene, başka engel arama\n            Bâtıl bilgi aklında, aşkla onu silesin\n\n            Hakk’ın evi gönüldür, başka kıble arama\n            Gönül sana kıbledir, sen de ona kıblesin\n\n            Hakk’a şâhid olmadan, sakın O'ndan bahsetme\n            Ara O'nu kendinde, şâhid olup göresin\n\n            Âlem kesret yeridir, kesret görüp aldanma\n            Cümle kesreti tutan, Zâtı Hakk’tır bilesin\n\n            Hakk uzakta değildir, başka yerde arama\n            Cümle âlem kendidir, nûra erip göresin\n\n            Cuma, gönül kıblesine dönmek, dâim secdede kalmaktır. Hakk’ta kendinden geçmek,\n            O'nun nurunda kaybolmaktır. O denizde yüzdüğünün idrâkine ermektir.\n\n            Cumamız tevhîd ola, nûruyla nûr ola tâ böylece âleme huzur dola cânım efendim"
            }
          ]
        }
      },
      "id": 201909262206
    },
    {
      "article": {
        "header": {
          "date_value": "26 Eyl 2019 01:23",
          "title": "VÂRİDÂT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71153827_140739103850658_8116763133151829247_n.jpg"
        },
        "main_article": {
          "quotes": [
            {
              "type": "metin",
              "text": "[VÂRİDÂT]\n            Her mahlûk Allah'ın emrinde hizmetkârdır. Nâmütenâhî (sonsuz) lâyuad (sayısız)\n            âlemlerdeki her mahlûkun bir hizmeti vardır. Yine nâmütenâhî sıfatlarının tecellîsine\n            me'mur edilmiş mahlûklar da vardır. İstiâze ederek (sığınarak) ismini andığımız\n            şeytan da hakîkatte Hakkın hâdimidir.\n\n            Her mahlûk, hılkatte fıtratı ve kabiliyeti ile birlikte halk olunmuştur. Ef'âlde,\n            tâkat, kudret kabiliyetini Allah vermiştir. Dalâletin tecellîsindeki muvaffakiyyet de,\n            mutlak Hakkın irâdesi ve takdîridir.\n\n            Mahlûkun tekâmülü, bu tecelliyatdaki çilelerle mümkün olabilir. Güneş hem yakar hem de\n            pişirir. Allah her şeyin kıvâmını bilir. Zirâ tâkat ve tahammülünü de kendisi vermiştir.\n            Pişmek, olmak için bu âleme geldik. Yanıp kül olmadan, sararıp solmadan öbür âleme\n            gidilmez. Berzahta yanacağımıza, burada yanmaya bakalım. Güneş de, kamer de biz olalım.\n\n            Gâye, murâd budur. Buna kemâl, irfân denir. Tarîkimiz yokluk, mezhebimiz sabır,\n            meşrebimiz tevekkül.\n\n            Sâhibimiz bir, kapımız bir, aşk bir, Hak bir, Dost bir. Velî de bunları söyler. Ali de\n            böyle söyler.\n\n            Kapımızın kulu, aşkımızın yolu hem rehberi olalım. Budur gayemiz, budur fahrimiz, budur\n            'iydimiz. Bu mertebede olanın her günü, iyd-i ekberdir, en büyük bayramdır.\n\n            İşte bu mârifetlerle, Hakka vuslat nasîb olur, nasîb olup durur inşâllah\n\n            Hâzâ min fazl-ı Rabbî\n            Elhamdülillâh."
            }
          ]
        }
      },
      "id": 201909260123
    },
    {
      "article": {
        "header": {
          "date_value": "25 Eyl 2019 22:29",
          "title": "İNKÂR ETME•SEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69629758_157552268779741_3233666786906160161_n.jpg"
        },
        "main_article": {
          "quotes": [
            {
              "type": "metin",
              "text": "[İNKÂR ETME•SEN]\n            Ebrüvânın kabe kavseyn ü ev-ednâdır senin\n            Sıdk ile bûs eyleyenler tâbi-i Kur'ân olur\n            Mushaf-ı dîdârın her kimse inkâr eylese\n            Tard olur dergâh-ı Hakk'tan mutlaka şeytân olur\n\n            Ey güzeller güzeli, senin kaşların ve bilhassa iki kaşının arası kabe kavseyndir, Sen o\n            kadar yakınsın ki O'na... O'nu ihlâs ve içtenlikle öpenler, Kur'ân yolunu\n            tutarlar. Bu suretle de kitâbın esrârına âşinâ olurlar. Senin mushâf-ı şerîf olan\n            dîdârını (ay yüzünü) inkâr edenlerse Hak Teâlâ'nın kapısından kovulurlar, İblis\n            gibi tard edilmişlerden olurlar.\n\n            Birlikten uzak düşmeyelim diye, gelin ey âşıklar gelin:\n\n            Gelin tevhîd sırrından haberdâr olalım bugün\n            Geçip sûret•ten manâ ile yâr olalım bugün\n\n            Deyip cân ü gönülden biz de \"lâ mevcûde illâ hû\"\n            Koyup bu varlığı yoklukda hoş-vâr olalım bugün\n\n            Peki bugün nerede miyiz?\n            Kendi hâli diye bir yer var, çoğu zaman muradîyle oradayız görene..."
            }
          ]
        }
      },
      "id": 201909252229
    },
    {
      "article": {
        "header": {
          "date_value": "25 Eyl 2019 22:09",
          "title": "ANLA•YAN•A•GAZEL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69537155_426790857949185_8647499277228581546_n.jpg"
        },
        "main_article": {
          "quotes": [
            {
              "type": "metin",
              "text": "[ANLA•YAN•A•GAZEL]\n            Nâm-ı Ahmed nüsha-i îcâd-ı Bismillâh’dır\n            Pençe-i âl-i Ali aynıyla Bir•Allâh’dır\n            İki şakkolmuş yed-i i'câz ile bir mâhtır\n            Bir garîb etvârını gördüm cihân-ı aşkının\n            Kim Mesîh-i çâre-cûyâ Hızr-ı rehber-hâhtır\n            Şerh-i esrâr-ı mahabbettir meâl-i kâinât\n            Sûret-i levh ü kalem pîşinde şekl-i âhtır\n            Bir kıyamet kadde pâmâlim ki Nâmık tâ ezel\n            Dâmeninden pençe-i tûl-i emel kûtâhtır\n            Hırka-pûşum şimdi hikmethâne-i endîşede\n            Mürşid-i âlicenâbım Gâlib-i âgâhtır"
            }
          ]
        }
      },
      "id": 201909252209
    },
    {
      "article": {
        "header": {
          "date_value": "24 Eyl 2019 15:08",
          "title": "BİZ.BİZE.OKURUZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70025106_567535797349223_6880413695400798902_n.jpg"
        },
        "main_article": {
          "quotes": [
            {
              "type": "metin",
              "text": "[BİZ.BİZE.OKURUZ]\n            Tevhîdin mâbedi, el-câmi olan insanın vücûdudur ve bu mâbette ezânı, müezzînin ağzından\n            Allah okur. Oysa hiçbirimiz beden değiliz, beden giydiğimiz bir elbise, muvakkaten\n            içinde bulunduğumuz bir hâne.. İdrâk etmemiz gereken, bu elbiseyi giymekte olan\n            \"ben\" kimdir yâni hâne sâhibi?\n\n            Bu evdeki seyrin, yegâne lezzeti cemâl görmek, kemâl bulmaktır. Dost kazanmaye\n            geldiğimiz bu evde, bir insanın kazanabileceği en değerli hazîne, yine\n            \"kendisi\" olsa gerek.\n\n            Peki bu seyrin istikâmeti nedir?\n            Hiç şüphesiz, bizden bize geldik, bizden bize gidiyoruz! \"İnnâ ileyhi râciûn\"\n            bir başka şîveyle böyle de okunur.\n\n            Hz. İdris Nebî'nin seyrinden:\n            Bana nesnelerin ilmini getiren manevî bir varlıkla karşılaştım. Ona \"Sen\n            kimsin?' dediğimde: \"Ben senin Kâmil Tabiât’ınım\" dedi.\n\n            Hz. Musâ seyrinden:\n            Tûr-u Sînâ'da vahye muhâtab olunca: \"Yâ Rabbî bu ilâhî kelâmı, kavmime\n            götüreceğim. Onlar bana diyecekler ki: \"Yâ Mûsâ, bunları kimden aldın?\" O\n            vakit ben ne cevap vereyim. Hakk'tan nîdâ eylendi:\n            אהיה אשר אהיה\n            ehyeh asher ehyeh\n            ego sum qui sum\n            I am who I am\n            Ben olan Ben'den\n            aldım dersin\n\n            Varlığın Sevinci'nden:\n            Yâ Cebrâil, perdeyi kaldır da bir bak bakalım vahyi kimden alıyorsun...Yâ Muhammed! Ben\n            de hayret ettim; vahyi Allah Teâlâ’dan alıp bana söyleyen de sensin. Burada benden alıp\n            halka söyleyen de sensin!\n\n            Ve Beytullâh yâni Kalbim, Rabbimden rivâyet etti ki...\n            Sebep Sen'sin gönülde ihtilâle\n\n            Hakîkat ezânını işiten, buyursun cemâl namazına:\n            Bu sözümü ârif anlar\n            Câhiller bilmeyip tanlar\n            Hacı Bayrâm kendi banlar\n            Ol şehrin minâresinde"
            }
          ]
        }
      },
      "id": 201909241508
    },
    {
      "article": {
        "header": {
          "date_value": "23 Eyl 2019 00:41",
          "title": "KENDİME SÖZ.LÜK •••••• ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70862510_2399408403639981_2750312432771169036_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME SÖZ.LÜK •••••• ]\n\n            N•\n            Nâ-mahrem: Hâle âşinâ değil, yabancı.\n\n            Nâdân: Yobaz, bilmez, câhil: Aşkullah ve Aşk-ı Resululah'tan nasipsiz\n\n            Namaz: Kulun Hak ile birlikte olması; alçakgönüllülük, tevazu; Allah’a karşı\n            güçsüzlüğün, yalvarıp yakarmanın, hatalara esef etmenin sembolüdür.\n            Namaz-ı daîmun: Hak Dostları Allahuekber deyip namaza durunca Ruh-u Resulullâh'ı\n            görür. Hak ile Hak olur. Bir an bu nûr dan uzak olsalar kendilerini ölü sayarlar. Selâm\n            verince bitmez\n            Namaz-ı ârifân: Mahv-ı vücûdest. Âriflerin namazı, varlığı ortadan kaldırmaktır.\n            Namaz-ı gâfilân: Sehv-i sücûdest. Gâfillerin benlikle kıldıkları namaz, olmadı galiba\n            deyip bir daha secde etmektir.\n\n            Nasîb almak: Yola giriş merasimi yapılma, “ahidleşma merasimi, mürşide teslimiyet”\n\n            Nazar Eylemek: Hak gözüyle bakmak. İnsan, nazardan ibârettir, gerisi et ve kemik\n            Nazarım: Bektaşilikte, Mevlevîlikte sizin yerine kullanılan söz. Karşımdaki benim\n            nazarım olur, bende ona nazar kesilirsem birleşiriz, aynı ışığın düştüğü mütekabil\n            aynalarda şöyle bir parlama olur; Hak Dost göz kırpar!\n            Safâ-nazar:Tertemiz, durulmuş bakış anlamına gelir. Mürşidin salike bir.den.bir.e ve\n            sâlikin herşeye birlik gözüyle bakışı\n\n            Niyâz : Baş kesmek. Mürşide, bir uluya baş kesmek, bir yere girerken bağlılık ifâdesi\n            olarak eşiği öpmek, diz öpmek, \"niyaz ederim\" sözüyle huzura selam yollamak\n\n            Nutuk: Hak söz. Nutkun canı var, tutmayana zararı var.\n            Nutuk haklamak: Söz dinlemek, buyruğun gereğini yerine getirmek\n            Sırrını keşfetme sakla\n            Çıkarma ağzından bakla\n            Şeyhinin nutkunu hakla\n            Dervişlikte yol böyledir\n            Nutkun canı var: Dervişler arasında, “Ağzından iyi söz çıkar, güzel şey söyle, çünkü\n            Allah söylenen sözü gerçekleştiriverir” anlamında uyarı sözü olarak kullanılır.\n\n            O•\n            O: Allah\n\n            Ocak: Çiğ nesneleri pişiren makam, din ulularının soyu\n\n            Omuz öpüşmek: Tarikat adâbındandır, eşit durumda olmaktan remizdir.\n\n            Ö•\n            Ölüm: Yeni bir hayatın doğuşu. Bin bir çeşit ölüm vardır. Kainat her an değişmektedir.\n            Eskisi ölür, yenisi çıkar. İnsan da şekilden şekle geçer. Bunların eskisi ölüm, yenisi\n            doğumdur\n            Hiç kimse bulamaz rahatı ölmekte, asıl marifet diri diri ölmekte: ölmesini bilmeyenin\n            yaşamaya hakkı yok!\n\n            Örtmek: Sırrı sır etmek; ört ki ölem!"
            }
          ]
        }
      },
      "id": 201909230041
    },
    {
      "article": {
        "header": {
          "date_value": "22 Eyl 2019 22:39",
          "title": "MESELE BUDUR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69661538_527037941440223_1763451810547560905_n.jpg"
        },
        "main_article": {
          "quotes": [
            {
              "type": "metin",
              "text": "[MESELE BUDUR]\n            Nân için medh eyleme nâdânı, nâdânlık budur\n            Hayber-i nefsin helâk it, Şâh-ı Merdânlık budur\n\n            Âb-ı rûyun hâk-i rîz itme, varıp her câhile\n            Virme ruhsat esb-i nefse, mîr-i mîrânlık budur\n\n            Dîve ta'zîm eylemek, insâna âdemlik değil\n            Hâtemin 'ırzın sakın, lütf it Süleymânlık budur\n\n            Nûşdârû isteme nâdândan, ölsen derd ile\n            Ehl-i hikmet ol kanâ'at ile Lokmanlık budur\n\n            Kurbe-veş sûrâh-ı mûşe Seyfî göz dikme sakın\n            Her nasîbin Hakdan iste Şîr-i Yezdânlık budur\n\n            Nîmeti ufalarsak:\n            Ekmek derdiyle, geçim endîşesiyle nasipsiz câhile övgüler dizme, böyle yaparsan asıl\n            cahillik budur! Hayber kalesini feth eden Hz. Ali Efendimiz misâli yiğitlik göster de\n            büyüdükçe büyüyen nefis kaleni yık hele, Mertlerin Şâhı olan Ali makamda olmak budur!\n\n            Yüzsuyunu akıtma, şerefinden, insanlık onurundan fedâkârlık edecek derecede yalvarma,\n            minnet etme her câhile, ihtiyaç dediğin arzularının temini için izin verme nefis atına,\n            asıl beylerbeyi olmak budur!\n\n            Dışarıda şeytanlaşmış insana, içeride ruhun üstünü örten zâlim nefsine güzel muâmelede\n            bulunmak, yan çıkmak insanın kemâli değildir. Hz. Süleyman'ın saltanat sembolü olan\n            yüzüğün namusunu, şerefini sakın, zuhûra çıkmayı bekleyen bâtınındaki HÜviyyet perdesini\n            muhafaza eyle, asıl Süleymânlık budur.\n\n            Seni öldürecek zehrin, panzehiri elinde olsa da zinhâr isteme kendini bilmez câhilden\n            ilâcını. Kanâat ile ehl-i hikmet ol Lokmanlık budur.\n\n            Kedi gibi fâre deliğine göz dikme Seyfî sakın! Her nâsibin Hakk'tadır,\n            Hakk'tandır hemen yine ancak O'ndan iste, O'ndan bil, Allah'ın\n            Arslanı olan Hz. Ali makamında olmak budur!"
            }
          ]
        }
      },
      "id": 201909222239
    },
    {
      "article": {
        "header": {
          "date_value": "22 Eyl 2019 20:05",
          "title": "BİR•GÖR•SEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70706672_530392964455699_6093260231077347223_n.jpg"
        },
        "main_article": {
          "quotes": [
            {
              "type": "metin",
              "text": "[BİR•GÖR•SEN]\n            İngiltere'yi ziyâret eden İran şâhı, bulutlu ve sisli bir kuzey günü uçağından\n            iner. Onu karşılayan İngiliz başbakan, bir müddet sonra (inanmayan, alaycı bir ifâdeyle)\n            şâha sorar: \"Güneş'e taptığınız doğru mu?\" Şâh, uzun uzun gökyüzüne\n            baktıktan sonra cevap verir: \"Görseydiniz, siz de tapardınız.\n\n            Gören şâhid oluyor, uzakta sanıp gayba atan da bir ömür birlikte yaşadığını görmek için\n            cenneti bekliyor... Hayâtın esprisi bu... Neylersin.\n\n            Neye, nasıl bakarsan o da sana öyle bakar ve her baktığında ilkin kendini görür insan!\n            \"Ben, kulumun zannına göreyim\" Ne büyük hakîkat! Nihâyetinde herkes kendinde\n            gördüğü, kendi müktesebâtında bulduğu tanrısına tapıyor, kendi beslediği putunun önünde\n            eğiliyor.\n\n            Dışarda ve geçmişte sandığımız putperestlerden önce, Kâfirûn sûresini bir de bu gözle\n            kendi kendimize okusak mı?\n\n            İşte size, âlemlere rahmet olan, varlığın sevinci, Âlemlerin Rabbi'ne \"mutlak\n            kul\" olan, O manânın zâhir dilinden bir âyet: Siz de benim ibâdet ettiğime kulluk\n            eder değilsiniz!\n\n            Bil ve bildir ki: Ey hakîkatleri görmemezlikten gelip kendi aslî HÛviyetini örtenler!\n            Taptığınız şeylere kul olmayın. Kul olduğunuz şeylerin kulu değilsiniz. Sizin kul\n            olduğunuz şeylere ben kul olmam ve benim kul olduğum Hakk’a siz kulluk etmiyorsunuz.\n            Sizin din edindiğiniz size, benim anladığım gerçek din banadır.\n\n            Anlatabilsem sende neler gördüğümü dedi âşık, kimse inanmaz \"hayâl\" derdi...\n            Âh \"bir bilselerdi\" sende (neler) gördüğümü, yıllarca hayâl görmek isterlerdi\n            diye \"içinden yüzüne karşı söylediklerini\" kimsecikler duymadı elbette..."
            }
          ]
        }
      },
      "id": 201909222005
    },
    {
      "article": {
        "header": {
          "date_value": "21 Eyl 2019 03:26",
          "title": "BİRDİR • BİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70971580_160363468409026_1101522291698476204_n.jpg"
        },
        "main_article": {
          "quotes": [
            {
              "type": "metin",
              "text": "[BİRDİR • BİR]\n            Bir âşık gönülle geldik cihâna\n            Bize her gülen yüz, cânânla birdir\n            Onların gözleri yoldur îmâna\n            Onların sözleri Kurân'la birdir\n\n            Düşünür söylemez mizâcımız var\n            Her derdi def' eden ilâcımız var\n            Tenezzül denilen mirâcımız var\n            Gönlümüz her düşkün olanla birdir\n\n            Aslına muhabbetin, faslına hizmetin kadardır \"insanlığın\" güzeller güzeli\n\n            Güzel bir gülüş, karanlık bir eve giren güneş ışığına benzer... Önce kendi özüme, sonra\n            âlemin yüzüne gülerek baktığım bir güzellik dilerim.\n\n            Muhabbetle..."
            }
          ]
        }
      },
      "id": 201909210326
    },
    {
      "article": {
        "header": {
          "date_value": "20 Eyl 2019 20:22",
          "title": "ÂŞIK ÖLÜ:MAŞÛK DİRİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71588190_132741468045381_7973688569924641341_n.jpg"
        },
        "main_article": {
          "quotes": [
            {
              "type": "metin",
              "text": "[ÂŞIK ÖLÜ:MAŞÛK DİRİ]\n            Ey kendine susamış, bütüne hasret can, seni ancak \"teslîmiyet\" kurtarır bu\n            yaşamdan.\n\n            Teslîm olursan ölürsün. Yaşıyorum zannediyorsun ama gerçekte yaşayan ölüsün, bakar\n            körsün! Çünkü sonsuzdan kopuksun.\n\n            Ayıran kendini ayırır ve cezâsını çeker. \"Ben\" dediğin dar çerçeveyi kırıp,\n            bâtın ve zâhir arasındaki etten duvarı yıkarak bütünle bütünleşmediğin sürece yaşamın,\n            sonsuzu yaşayana nispetle dâimî bir ölümdür.\n\n            Şimdi o şiiri, aşk ile bir daha okumalı... Belki sular yükselir ve kurtulur gemi:\n\n            İnsan 3-5 damla kan, ırmak 3-5 damla su\n            Bir hayata çattık ki hayata kurmuş pusu\n            Geldi ölümlü yalan, gitti ölümsüz gerçek\n            Siz, hayat süren leşler, sizi kim diriltecek?\n\n            Elbette aşk diriltecek; Aşka düş, bir kere öl ve ebedî diril! Aşkla yaşayan ölmez, aşk\n            ile ölen bir daha ölüm görmez.\n\n            Al gider benden benliği\n            Doldur içime senliği\n            Diriliğinde öldür beni\n            Varıp orda ölmeyeyim"
            }
          ]
        }
      },
      "id": 201909202022
    },
    {
      "article": {
        "header": {
          "date_value": "19 Eyl 2019 23:17",
          "title": "U.YANDIM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69844295_390810924932977_7395587372750145270_n.jpg"
        },
        "main_article": {
          "quotes": [
            {
              "type": "metin",
              "text": "[U.YANDIM]\n            Öfke hiddet içinde\n            Ona buna söylendim\n            Ateş sarmış gönlümü\n            Hâlim nedir görmedim\n\n            Nefsim için dolandım\n            Nice günâh işledim\n            Çıkar için zulmettim\n            Rahmet için koşmadım\n\n            Gurur, kibir içinde\n            Halktan kopuk yaşadım\n            Gerçek nedir bilmeden\n            Gâfil gâfil dolaştım\n\n            Çok sevaptır dediler\n            Açıp Kurân okudum\n            Kutsal diye sarıldım\n            Manâsına ermedim\n\n            Gökten indi dediler\n            Doğru diye inandım\n            Cümle âlem Kurân’mış\n            Dönüp ona bakmadım\n\n            Namaz diye koşturdum\n            Hiç ikâme etmedim\n            Beş vakittir dediler\n            Dâim imiş bilmedim\n\n            Mescid mescid dolaştım\n            Secde nedir bilmedim\n            Yeryüzü mescid imiş\n            O mescide girmedim\n\n            Allah gökte dediler\n            Saf gönülle inandım\n            Bana benden yakınmış\n            Hiç tefekkür etmedim\n\n            Allah kulda gizliymiş\n            Geç olsa da anladım\n            Her şey O'nun yüzüymüş\n            Seyredince uyandım\n\n            Cuma, O'nun yüzüyle gafletten uyanmak, gördüğünü yalanlamayıp bir daha gaflete\n            düşmemektir. Yeryüzü mescidinde secde etmek, her an o secdeyi duymaktır.\n\n            Cumamız, secde ola, secdeden doğrulunca verilen selâm ile âleme huzur dola, âlem insan\n            suretinde Hak Dost'un yüzünü göre erenlerim"
            }
          ]
        }
      },
      "id": 201909192317
    },
    {
      "article": {
        "header": {
          "date_value": "17 Eyl 2019 21:14",
          "title": "AŞKÎ KEMEND",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69028813_402401283752508_7287902541329828818_n.jpg"
        },
        "main_article": {
          "quotes": [
            {
              "type": "metin",
              "text": "[AŞKÎ KEMEND]\n            Ey cümle halkı yaradan\n            Kaldır hicâbı aradan\n            Seyredelim her aradan\n            Hayrânın olayım senin\n\n            Sensin Ehâd, sensin Samed\n            Kullarına eyle meded\n            Tak boynuma aşkî kemend\n            Mecnûnun olayım senin\n\n            Sensin Evvel, sensin Âhir\n            Aşkın oldu günden zâhir\n            Eyle gönlümüzü tâhir\n            Meftûnun olayım senin\n\n            Sensin Kerîm, sensin Rahîm\n            Her hallere sensin Âlim\n            Lütfet bize kalb-i selîm\n            Teslîmin olayım senin\n\n            Habîrim ol, Basîrim ol\n            Hem gözüme gönlüme dol\n            Efendim geldi suçlu kul\n            Kem kulun olayım senin\n\n            Abdî mahzûn, mücrîm kuldur\n            Vaslın ile anı güldür\n            Efendim nefsimi öldür\n            Kurbânın olayım senin\n\n            Gelsin Murâdîyle, fâtihâlar, âmînler, kun-fe-yekun diler..."
            }
          ]
        }
      },
      "id": 201909172114
    },
    {
      "article": {
        "header": {
          "date_value": "17 Eyl 2019 19:25",
          "title": "NİCE DEVİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69799824_2345184899053238_1266080505373407309_n.jpg"
        },
        "main_article": {
          "quotes": [
            {
              "type": "metin",
              "text": "[NİCE DEVİR]\n            Hel etâ ‘alâ-l-insâni hînun mine-ddehri lem yekun şey-en meżkûrâ [İnsan:1]\n\n            İnsan, henüz anılmaya değer bir şey değilken, o zamandan uzunca bir çağın haberi gelmedi\n            mi?\n\n            Katre idim ummânlara kavuştum\n            Kaç bulandım kaç duruldum kim bilir\n            Âlemleri kaç devredip dolaştım\n            Bir sanâta kaç sarıldım kim bilir\n\n            Bulut olup ağdığımı bilirim\n            Baran ile yağdığımı bilirim\n            Alt'anadan doğduğumu bilirim\n            Kaç ebeden kaç soruldum kim bilir\n            Kaç kez ganî oldum kaç kere fakîr\n            Kaç kez altın oldum kaç kere bakır\n            Bilmem ki kaç kâtip ismimi okur\n            Kaç defterde kaç görüldüm kim bilir\n            Kaç âlet oldum ellerde bakıldım\n            Semâdan kaç kere indim çekildim\n            Balçık olup binâlarda yapıldım\n            Kaç yıkıldım kaç kuruldum kim bilir\n            Bazı nebât oldum toprakta sürdüm\n            Bilmem kaç atanın sulbünde durdum\n            Bir defâ cennet-i alâya girdim\n            Fakat nara kaç sürüldüm kim bilir\n            Beni bir kaç şekle nakletti Hallâk\n            Külli şey'e kâdir feyyâz-ı mutlak\n            Kaç kez kâse oldum kaç kerre bardak\n            Kaç yoğruldum kaç kırıldım kim bilir\n\n            Hikmet-i Yezdân'e karışmak muhâl\n            Bazı nîsa eyler bazı da ricâl\n            Bu kaçıncı kemâl kaçıncı zevâl\n            Bir Mansûr'um kaç dâr oldum kim bilir\n            Şikâr olup saydolundum tutuldum\n            Nice nice penbe olup atıldım\n            Dokundum tezgahta halka satıldım\n            Kaç açıldım kaç dürüldüm kim bilir\n            Ka kere süt oldum kaç kere ayran\n            Kaç kez davar oldum kaç kere kurban\n            Kaç kez memlûk olup misal-i hayvân\n            Elden ele kaç verildim kim bilir\n\n            Kaç kez gezdim ehl-i dükkân elinde\n            Kul ne bilir her şey Sultân elinde\n            İlâç idim hekim Lokmân elinde\n            Kaç kuruldum kaç karıldım kim bilir\n            Kaçıncı Âdem'in evlâdındanız\n            Kaçıncı âlemin bünyâdındanız\n            Kaçıncı fırkanın efrâdındanız\n            Anlatamam kaç bozuldum kim bilir\n\n            Olamaz eczâ-yı ebdâna durak\n            Aldanma dünyaya hey kara batak\n            Kaç atıldı üzerime bu toprak\n            Kaç derildim kaç serildim kim bilir\n            Gufrânî der târifâtım boş değil\n            Güzel dinle bağrın demir taş değil\n            Felek ile hiç aramız hoş değil\n            Kaç barıştım kaç darıldım kim bilir\n\n            Sırrım O, O'nun sırrı da ben, işte mahzâ hakîkat burada; al alabilirsen..."
            }
          ]
        }
      },
      "id": 201909171925
    },
    {
      "article": {
        "header": {
          "date_value": "16 Eyl 2019 21:46",
          "title": "İNSANI BUL:KENDİNİ BİL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69354094_485806745331229_829523715699146608_n.jpg"
        },
        "main_article": {
          "quotes": [
            {
              "type": "metin",
              "text": "[İNSANI BUL:KENDİNİ BİL]\n            Âşık özün bilmeyince\n            Bilebilir mi kendini\n            Emmâre'den geçmeyince\n            Bilebilir mi kendini\n\n            Kuyûdâtı terketmeden\n            Zühd ü tâatdan geçmeden\n            Vahdet şerâbın içmeden\n            Bilebilir mi kendini\n\n            Aşk bahrine dalmayınca\n            Rehberini bulmayınca\n            Mürşid pendin tutmayınca\n            Bilebilir mi kendini\n\n            Hak yoluna varmayanlar\n            Nasîbini almayanlar\n            Hakk’ı ayân görmeyenler\n            Bilebilir mi kendini\n\n            Ne var onsekiz bin âlem\n            Bir fazla vücûd-i Âdem\n            Bilmeyen bunu dem-â-dem\n            Bilebilir mi kendini\n\n            Abdal Ziyâ aç can gözün\n            Ki zât-ı mutlaktır özün\n            Tanımayanlar Hak yüzün\n            Bilebilir mi kendini"
            }
          ]
        }
      },
      "id": 201909162146
    },
    {
      "article": {
        "header": {
          "date_value": "16 Eyl 2019 18:23",
          "title": "KENDİME SÖZ.LÜK ••••• ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69428900_420467788574190_3629106464264840270_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME SÖZ.LÜK ••••• ]\n\n            M•\n\n            Makas: İlâhî ahlaka uymayan, ahlak-ı Mustafa'da görülmeyen halleri terk etme.\n\n            Mangır: Sûfi lisanında para\n\n            Mârifet: Küllî irâdeyi kullanmak, söz ve eylemde aydınlık, aşk ve hiçlik mertebesinde\n            erimektir ki insanın varlık gâyesidir.\n\n            Mâsivâ: Hakk’tan başka olan her şey, hakikatte hiçbir şey\n\n            Meded: Yardım, imdâd: Meded Allâh\n\n            Medîne: Sevgilinin şehri, ölmeden evvel ölenlerin diyârı, aşk ve kuvvet kaynağı\n\n            Mekke: Yeniden doğanların hedefidir: emin şehir, hakîkat makamında olan âşıkın gönlü\n\n            Mert: İkilik perdesini yırtan, hiçbir şeye bağlı olmayan erkek ve kadın yiğit kimse\n\n            Mestûr: Kapalı, perdeli, örtülü, namuslu\n\n            Meşreb: Yaradılış, mizaç, ahlak\n            Yâre-i aşk ile âh eyle sen dembedem\n            Her Hüseynî meşrebe Kerbelâ'dır bu âlem\n\n            Meyhâne: Kainat, tarikat evi, tarikat pirinin bulunduğu yer, mürşidin gönül yüzü\n\n            Mihmân: Misafir \"Allah, Muhammed, Ali\"\n            Mihmân olmak: Uyanmak\n            Dilinde mâsivâdan kalmasın zerre eser ey ben\n            Hakk ile Hak olup vahdette mihmân olmak istersen\n\n            Mîrac: Yola girme, yükselme, bilinç mertebesi, Din bilincinden (local mind) evrensel\n            bilince (non-local universal mind) geçiş.\n            Varlığını koy, yokluğu zevk et derûnî aşkla\n            Ledün ilmin talîm et eğer mîrac ister isen\n\n            Mirât: Ayna. Kainattaki suret\n            Âyinedir bu âlem her şey Hak ile kâim\n            Mirat-ı Muhammed'den Allah görünür dâim\n\n            Mîzan: Terâzi, şerîat. Muhabbetin terâzisi de fedâkârlıktır.\n\n            Muhabbet: Nefsin kemâl idrâk ettiği şeye meylidir. İki can arasındaki muhabbetin sıhhat\n            bulması için biri diğerine \"ey ben\" diyebilecek kadar nefsini onda fenâ\n            bulmuş, erimiş görecek!\n            Bu fânî cihânın gam gussâsından\n            Kurtarır seni seyrân-ı muhabbet\n            Siler gönül âleminin pasını\n            Koymaz bir leke devrân-ı muhabbet\n\n            Mutluluk: “Karşılığı mutsuzluk olmayan mutluluklar”; üstüne gitmekle yakalanmaz, anda\n            yaşanır\n\n            Mürid: İradesinden ayrılmış, Hakk'a teslim olmuş, Mürşîd'e bağlanmış can.\n            Gönül gözüyle pîrinin aynasında yârinin cemâlini gören\n\n            Mürşid: Özünü bilmiş ve kendi vücudu şehrinde Hakk'ı bulmuş, bilincinde Hak ile\n            birleşmiş ve Hz. Süleymân gibi hatem sahibi, yedi iklime hâkim ve doğru yolu gösteren\n            el-hâdi tecellisi\n            Mürşid gerektir bildire Hakkı sana Hakkal-yâkîn\n            Mürşidi olmayanların bildikleri gümân imiş"
            }
          ]
        }
      },
      "id": 201909161823
    },
    {
      "article": {
        "header": {
          "date_value": "16 Eyl 2019 05:44",
          "title": "KENDİME SÖZ.LÜK •••• ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70600597_674645339686688_5370958805577362684_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME SÖZ.LÜK •••• ]\n\n            K••\n            Kurân: Çokça okunan kelâm-ı kadim.\n            Kurân-ı nâtık: Konuşan kitap: insan\n            Kurân-ı sâmit: Konuşmayan kitap: yazılı mushaf\n\n            Çöllerde dolaşıp serâba bakma\n            Allah Allah deyip havâya bakma\n            Tâlib-i Hak isen kitâba bakma\n            Okumak bilirsen Kurân sendedir\n\n            Kuş dili: Âriflerin dili, hakîkat dili, remizleri çözerek denizde gizli inciyi çıkarmaya\n            yarar. Münâfıklar yüzünden manâ yüzünü örttüğünden kuş diliyle söylenir.\n\n            Ey insanlar! Bize kuş dili öğretildi ve bize her şeyden nasip verildi. Doğrusu bu apaçık\n            bir lütuftur. [Neml:16] \"Ey insanlar! Bize Tevhid ilminin lisanı öğretildi ve bütün\n            her şeyden seslenenin, işleyenin kim olduğu bildirildi. Doğrusu bunlar elbette apaçık\n            O’nun lütuflarıdır.\" diye de okunabilir. Bilenin söylemediği, söyleyenin bilmediği\n            bir garip lisân: Ey âşık sus ki, sırr-ı vahdet kuş dilidir. Bu esrâr-ı anlamak\n            Süleymân'dan gayrisine lâyık değildir.\n\n            L•\n\n            Lâ mekân: Bilinmeyen mekân. Zuhûrdan önceki, zaman ve mekânın bulunmadığı âlem\n\n            Lâ mevcûde illâ hû: Varlığın yegâne hakîkati: O'ndan gayrı hiçbir mevcûd yok!\n\n            Efendi hazretlerinin dervişlerinden birisi dağda uzlete çekilmiş idi. Önüne bir yılan\n            çıktı, onu tutup sevmek istedi. Yılan tabiatı gereği dervişi sokunca her tarafı şişti.\n            Dervişi hazretin huzuruna getirdiler.\n\n            O yılanı neye tuttun ki sana zahmet verdi?\n            Yâ Şeyhim sen buyurdun ki Allah'tan başka bir şey yoktur. Ben o yılanı,\n            Hakk'tan gayrı görmediğimden tutup seveyim dedim\n\n            Her ne zaman Allah Teâlâ'yı kahır elbisesinde, celâl tavrında görürsen kaçıver\n            evlâdım, celâldan yana gitme! Hem demir ateşte kızarmayınca ateşten sayılmaz!\n\n            Aman Allâhım celâlinden cemâline, senden yine sana sığınırız.\n\n            Lebbeyk: Evet, pekiyi, buyrunuz, emir sizindir, baş üstüne\n            Lebbeyk-zen-i icâbet olmak: Çağrılınca \"peki\" deyip Allah’ın emrine uymak,\n            ölmek.\n\n            Lokma: Erenler nutku, dergâh yemeği, sohbet\n            Lokmaya salâ: Tekkelerde \"yemeğe buyrun\" dâveti"
            }
          ]
        }
      },
      "id": 201909160544
    },
    {
      "article": {
        "header": {
          "date_value": "16 Eyl 2019 04:28",
          "title": "DERGÂHIN KUYUSU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69188133_2098933610402423_3285266961093854494_n.jpg"
        },
        "main_article": {
          "quotes": [
            {
              "type": "metin",
              "text": "[DERGÂHIN KUYUSU]\n            Ne içli bir duâ, ne içten bir âh,\n            Uyuyor selviler altında dergâh!\n\n            Kaç kere gönlümü dinledi bu yer\n            Tek tük kandillerde yorgun alevler\n\n            Titriyor gecenin sert rüzgarıyla\n            Gece sanki sönen yıldızlarıyla\n\n            Gölgeli dergahın dolmuş içine\n            Bir inilti, bir ses... Bu yalvarış ne?\n\n            Yâ Rabbî, ne içten anıldı adın!\n            Ölmeden öl! diyen bir îtikadın\n\n            Gönülden duyarak ulu sesini\n            Ruha şifâ sunan felsefesini\n\n            Biri zikrediyor dergâhta işte\n            Göklere yükselen bu inleyişte\n\n            Elemi gizlidir bir âh u vâhın\n            Çoktan dervişleri yattı dergâhın\n\n            Bu yalvaran kimdir, kim bu zikreden?\n            Yoksa ağlıyormu gönlüm bilmeden!\n\n            Gönül! Bu inilti senden mi geldi?\n            Hayır, işte o ses yine yükseldi\n\n            Yine yalvarıyor, yine ağlıyor\n            Gözümü dumandan eli bağlıyor\n\n            İçimde yakılan bir buhurdânım\n            Vuruşu duruyor kalbimde kanım\n\n            Bir hayâlet oldu yanan benliğim\n            Bu kuvvetli ruh kim? Bu zikreden kim?\n\n            Kim bu varlığımı kendine çeken?\n            Şimdi bir zulmette gölge gibi ben\n\n            O yalvaran sese ilerliyorum\n            Benliğim ölmeden öldü diyorum\n\n            Böyle yürüyerek geçtikçe her an\n            Gitgide geliyor sesi yakından\n\n            Gitgide sinerken ben gölgelere\n            Yorgun ayaklarım çarptı bir yere\n\n            Titredim bir taşa ani temasla\n            Ömrümde bu kadar korkmadım asla\n\n            Sanki tâ kalbimi bir bıçak yardı\n            Önümde bir küme karanlık vardı\n\n            Bütün varlığımı bir an unuttum\n            Yavaşça eğilip o yeri tuttum\n\n            Dergâh kuyusunun duvarıydı bu\n            Yeniden benzimi sararttı korku\n\n            Burdan geliyordu o iniltiler!\n            Gönülde titrerken şüpheli bir yer\n\n            Allah'a yalvaran Allah'ın adı\n            Beynimin içinde bir uğuldadı\n\n            Sanki bir dakika çarpmadı kalbim\n            Ey ulu Allahım, Ey ulu Rabbim!\n\n            Kuyuda zikreden, ağlayan kimdi?\n            İçine eğildim... Anladım şimdi\n\n            İsm-i Celâlini candan andıkça,\n            Yer yer yükselerek çalkalandıkça,\n\n            Kuyunun zulmette parlayan suyu\n            Kuyu zikrediyor, ağlıyor kuyu!"
            }
          ]
        }
      },
      "id": 201909160428
    },
    {
      "article": {
        "header": {
          "date_value": "16 Eyl 2019 00:53",
          "title": "KENDİME SÖZ.LÜK ••• ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69357279_229701594658783_6819802388305430574_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME SÖZ.LÜK ••• ]\n\n            K•\n            Kâbe: Bütün insanlığı içine alan, gönüllerin bir olduğu yer. Derviş, varlık libâsından\n            üryân olup, fenâ-yı küllî ihrâmına girip bu vechile Kâbe-i Zât'ı görür.\n\n            Kadeh: Mürşidin sözleri, sohbet, mana şerâbının kabı: kalp\n\n            Kader: Bir kimsenin kendi davranışlarının, ilâhî nizamda (non-local universal mind)\n            yazılı netîceleriyle karşılaşmasıdır. Seni dilediği gibi yaratan, seni yine dilediği\n            gibi kullanır, kullanıp durur:\n            Tekke-i sıdk u rızâda kıl makâm\n            El-mukadder lâ yugayyer vesselâm\n\n            Kadın: Dünyaya açılan pencere, aşk ve güzellik sembolü, tamamlayıcı (el-mütemmîm)\n\n            Kâfir: Hakkı örten, kendini inkâr eden\n\n            Kalıbı dinlendirmek: Bu âlemden göçmek, sahneden çekilmek: Hakk'a mihmân olmak\n\n            Kerbelâ:Şâh-ı Şehîd-i Kerbelâ Hz. Hüseyin Efendimizin ve ehlinden diğer 72 canın şehîd\n            olduğu yer. Ruhun susamışlığı, aşksızlıktan bedenin kuruyup toprak misâli çatlama hâli\n\n            Kerremellahu vechehu:Hz. Ali’ye (kv) ikrâm olunan övgü: hiç puta tapmadan ve şirke\n            düşmeden Müslüman olan\n\n            Kesret: Muvakkaten çok görünen. Varlık \"bir\" olandır, çokluk yanılgıdır:\n            Bu kesret, ayn-ı vahdettir bak ey nazar ehli\n            Görünür sûreti yüzbin ve lâkin birdir aslı\n\n            Kevser: Birliğin bilgisi. Hayat için gerekli olan madde, hayat kaynağı. Aşk-ı\n            Resûlullâh. Nesl-i Peygamberî. Kevser sâkisi: İnsanda Allah aşkını uyandıran, gönüle\n            Allah sevgisi sunan kimse. Cennetteki Kevser ırmağının sâkîsi, Hz. Ali Kerremallâhu\n            Vechehu Efendimiz'dir\n\n            Kıble: Allah’ın birliği, evrenin tekliği, cemâl bulma yeri. Kalbin kıblesi niyet,\n            bedenin kıblesi de kalptir. Cesedin kıblesi Kâbe'dir amma cesetten ibaret olmayan\n            insanın kıblesi vech-i Hakk'dır. Hâsılı kıblemiz kuru duvara değil dîdâr-i yâre\n            doğrudur.\n            Salât-ı ehl-irfân kıblesidir semme vechullâh\n            O veche kul olanlar tâat-i noksânı neylerler\n            Kıbleye sırtını dönmek: Yöneldiği her noktada Hakk'tan gayri görmek.\n\n            Kırklar: Ölümsüzler, her an evreni yönetenler, nizâm-ı âlemden mes'ul hususî\n            protokol\n\n            Kıyâmet: Bütün dinlerin, bütün bilinçlerin, bütün insanlığın, Hakkın öz bilincinin\n            birleşeceği gündür. Görene, kıyamet hali hep vardır.Hakk'ın mizânı her dem kurulur,\n            köre ne!\n\n            Kul: Bâtını olan Hakk'a teslim olan, bir süreliğine insan sûretinde iş gören"
            }
          ]
        }
      },
      "id": 201909160053
    },
    {
      "article": {
        "header": {
          "date_value": "14 Eyl 2019 05:23",
          "title": "KENDİME S.ÖZ.LÜK •• ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69807897_167861347733347_5823854937945984483_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME S.ÖZ.LÜK •• ]\n\n            F•\n            Fâhir: Ten kabuğu üzre dervişlik hırkası\n\n            Fahr-ı Âlem: Âlemin övüncü, varlığın sevinci, insanın târifi: Hz. Muhammed\n\n            Fakirlik: Hakk’ın verdiği nasîbe hürmet, kulluk, aşk noksanlığı, Allah’tan başka hiçbir\n            şeye muhtaç olmamak\n\n            Ferrâş: Meydanı temizleyen görevli\n\n            Fırka-ı Nâciye: Kurtulmuşlar topluluğu\n\n            G•\n            Gedâ: Hakk’tan başka kimseye sığ(ın)mayan, O'ndan ancak aşk dilenen\n\n            Genç: Kenz, hazîne\n\n            Gerçek: Allah'ın buyruğu\n\n            Gözü açılmak: Akıl bağından kurtulmak\n\n            H•\n            Habîb: Hak sevgilisi, Hazret-i Aşk: Hz.Muhammed\n\n            Hak evi: Gönül\n\n            Hak'ta olmak: Bitmek\n\n            Hakk’a yürümek: O'na kavuşma, aslını bulma\n\n            Hâl: İlahi sırra erişip, kendi benliğini unutup, hakikat ehli olabilmek:\n            Hâlimizi hâl eyledik / Yolumuzu yol eyledik / Her çiçekten bal eyledik / Arıya saydılar\n            bizi\n\n            Halvet: Yalnız kalma, susmuş, susamış ve sessizce O'na mihmân olma, tenhada kendi\n            içine çekilme, tefekkürle vahdet denizine dalma:\n            Gitti kesret, geldi vahdet oldu halvet dost ile\n            Hep Hak oldu cümle âlem şehr ü bâzar kalmadı\n\n            Harf: Bâtındaki manânın zâhirî vücûdu\n\n            Harâbât ehli: Kendini alçak gösteren, şekilden ayrılmış, vîrân, yıkık dökük kimse\n\n            Hatâ: Kendi sınırlı benliği altında bir cana, zarar verici hareketlerde bulunmak\n\n            Hayy: Allah’ın daima diri ve yegane yaşayan vasıflarından biri\n\n            Hayat: İçinde yüzdüğün deniz\n\n            Heplik: Öz benliğe sahip çıkma, kendini kendinde bulma\n\n            Hiçlik: Kendi benliğini kendinden silmek\n\n            Hidâyet: Hakk'a giden doğru yola (sırat-ı müstakim) kılavuzlama\n\n            Hikmet: Varlığın ve yaradılışın hakikatini tanıma bilgisi\n\n            Huşû: Özle Tanrı’nın birleşmesi, birliğe akord hâli\n\n            I•\n            Işık: Karanlığı görünür, cehâleti bilinir kılan yol gösterici: aşk, sevgi, nur\n\n            Itlak: Hürriyet, her türlü bağdan boşalma ve zaaftan kurtulma\n\n            İ•\n            İnsan: Hakkın zuhûru ve O’nun evrende tecellî eden bir nurudur. Kâinat okyanusunun\n            içinde bir damla bile olmayan, sonsuz, sınırsız bütünün sonlu, sınırlı ve sorumlu geçici\n            hâli: Pir Sultân Abdâlım şunda / Çok kerâmet var insanda / O cihanda bu cihanda /\n            Ali'ye saydılar bizi"
            }
          ]
        }
      },
      "id": 201909140523
    },
    {
      "article": {
        "header": {
          "date_value": "13 Eyl 2019 00:30",
          "title": "KENDİME S.ÖZ.LÜK • ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69387113_2637286979624944_811017569955978086_n.jpg"
        },
        "main_article": {
          "quotes": [
            {
              "type": "metin",
              "text": "[KENDİME S.ÖZ.LÜK • ]\n\n            A•\n            AKIL:Cevâbı, hazırların içinden bulup getiren kudret\n\n            ALLÂH:İnsanın haline göre uygun şeklini veren, istidâdına göre yol gösteren\n\n            ÂL-İ ABÂ:Varlığın gâyesinin hırkası altında toplananlar (Hz. Ali, Hz Fatıma, Hz. Hasan,\n            Hz. Hüseyin... ÂYET:İç içe örtülü gizli manâ, hakikate işaret, birliğe alâmet; kâinat\n            kitabının her bir cümlesi\n\n            Aşk: Hz. Âdem'in hamurunu çamur, beşeri insan eyleyen, benlikten kurtaran bir\n            ateştir. Tâlibin talebi nihâyet mertebede ise ona aşk derler\n\n            B•\n            BÂDE: Cânân sohbeti\n\n            BAL: Hakikat makamındaki mürşit sözü, dost dilidir. Tâlip önce samîmîyet ve aczîyetle\n            gönlünün derinliklerinden gelen soruyu sorar, sonrada cennetin bal ırmağından, dost\n            d.ilinden cevaplar gürül gürül akmaya başlar.\n\n            BELÂ: Evliyaların libâsıdır. Hakikate ulaşabilmenin sabır sınavı\n\n            BEN: Benliğimle aşağı, hor ve hakirim, gönlümde gizlediğimdendir üstünlüğüm\n\n            C•\n            Can: Hayat, tarikat eri, gönül, ruhun eşyadaki görünüşü, kadın ve erkeklere ayrıcalık\n            tanımadan verilen ad\n\n            Cânân: Sevgili, gönül verilen, Hudâ\n\n            Cehennem: Sıkıntılı ve huzursuz yaşam hali, kötülüğün sembolü, nefsin maddeye bağlı\n            oluşu\n\n            Cennet: Anda yaşanan, mutluluk, iyi hal: gönül\n\n            Ç•\n            Çirkin: İnsanın içindeki kıskançlık, kin, rezil tutkular, hayvânî huylar\n\n            D•\n            Derviş: Edeb sahibi can. Dış yüzünden halka, iç yüzünden, Hak’ka bakan iki yönlü bir\n            kavşak. Boş laf etmez, kimseye ihtiyacı olmayanı vermez, kimseyi değiştirmeye çalışmaz.\n            O sadece mevcut ahenge uyar, mevcut olanın en uygun olduğuna inanır, olgun ve erdemli\n            insandır.\n\n            Devrî âsan olsun: Kamil insan olarak Hakk’a yürüsün, başlangıçtaki hâline dönsün\n\n            Devriye: Halden hale giren, varlıkların bir olduğu, şeklen ayrı göründüğünü daireye\n            işaret\n\n            Dîdar: Cemal, yüz, Hak aynası\n\n            Dinlendirmek: Bedenin uykuya varması, mum ve ocağı söndürme (sırlama)\n\n            Dünya: Misafirhane, zaman ve mekanın geçici sahnesi\n\n            E•\n            Ecel: Hakk'a varmak\n\n            Ehl-i beyt: Ev Halkı. Varlığın sevinci'nin hânesinde bir olanlar: Hz.Ali, Hz.\n            Fatıma, Hz. Hasan, Hz. Hüseyin... Ev dünya, beden, halk, bütün insanlar. Toprak gibi her\n            şeyi kabul eden. Hiç kimseyi boş çevirmeyen, bağrına basan, umut, fakirin ekmeği,\n            yoksullarının kapısı\n\n            Erenler: Gerçeğe ulaşan, gerçeği gören, gerçek olan kişi"
            }
          ]
        }
      },
      "id": 201909130030
    },
    {
      "article": {
        "header": {
          "date_value": "12 Eyl 2019 23:40",
          "title": "SON.NİYÂZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67970656_1167831566760680_5076317569668915682_n.jpg"
        },
        "main_article": {
          "quotes": [
            {
              "type": "metin",
              "text": "[SON.NİYÂZ]\n            Yarabbi! Temiz gönül, uyanık can ver bana\n            Gece âhları, seher ağlayışları ver bana\n            Senin yolunda önce kendimden geçir beni\n            Benliğimden sıyrılınca, sana giden yolu aç bana\n\n            İlahi! Seni yakından gösteriyorlar; ondan yücesin. Seni uzakta sanıyorlar. Candan\n            yakınsın. Cömert insanların nefislerindesin, zikredenlerin gönüllerindesin. Ey melik!\n            Sen kendi kendine dediğin gibisin!\n\n            İlahi! Makbuller seni sende aradılar, sana bağlandılar. Makbul olmayanlar seni\n            kendilerinde aradılar, koptular. Sana kavuşmayan, şükre kavuştu; senden kopmayan özre\n            kavuştu.\n\n            İlahi! Bazen kendime bakar, “Benden perişan kim var?” derim. Bazen sana bakar, “Benden\n            büyük kim var?” derim.\n\n            İlahi! Ey murat sahibi! Dostlarının gönlü tevhidinin yanındadır. Kullarının canı, senin\n            takdir sedefindedir. Kahhar Tanrım! Kimse sana hîle yapamaz. Cebbar Tanrım! Baş\n            kaldıranlar sana karşı direnemez. Hakîm Tanrım! Sana gidenlerin senin belandan kaçış\n            yolu yoktur. Kerem sahibi Tanrım! Kullarının senden başka tutunacak kimsesi yok. Koru\n            bizi; perişan olmayalım. Yola getir bizi; derbeder olmayalım.\n\n            İlahi! Kulun, ezelî hükmüne karşı ne yapabilir? Sahip olmadığı bir şey neden ona\n            gereksin? Kulun çaba göstermesi nedir? İşi gücü seni istemektir. Kendi çabasıyla kendini\n            nasıl kurtarabilir?\n\n            İlahi! Önde tehlike var; arkada yolum yok. Tut elimden; senden başka sığınacağım yok.\n\n            İlahi! Tut elimden; bahanem yok. Kabul et özrümü; kaçacak ayağım yok.\n\n            Ey adımları kendine ulaştıran! İşte adım, sildim adım, kendimi sana adadım! İlahi!\n            Kendim ettim, kendim buldum. Kendi ateşimi kendim yaktım. Dostlukla seslendim. Canımı,\n            gönlümü naza çektim. Şimdi girdaptayım. Tut elimi; zorda kaldım."
            }
          ]
        }
      },
      "id": 201909122340
    },
    {
      "article": {
        "header": {
          "date_value": "12 Eyl 2019 22:51",
          "title": "O•NUN•SIRRI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69995268_378134326396773_7567179461551101303_n.jpg"
        },
        "main_article": {
          "quotes": [
            {
              "type": "metin",
              "text": "[O•NUN•SIRRI]\n            Nûrdan rûha akıp gitti\n            Cümle canlar O'ndan geldi\n            Dört melekle şekil verdi\n            O'nun sırrı insan göründü\n\n            Bâtın idi zâhir oldu\n            Kâlem olup sûret yazdı\n            Cümle varlık O'na aktı\n            O'nun sırrı insan göründü\n\n            Yürü dedi, otlar bitti\n            Hadi dedi, kuşlar öttü\n            Her bedene nefes oldu\n            O'nun sırrı insan göründü\n\n            Tohum idi, filiz verdi\n            Çiçek açtı, koku sundu\n            Her canlıya beden oldu\n            O'nun sırrı insan göründü\n\n            Nice âlem O'na sığdı\n            Cümle melek secde etti\n            Beden değil gönül geldi\n            O'nun sırrı insan göründü\n\n            Nakış nakış kendi çizdi\n            Nice sırrı O'na dizdi\n            Sonsuz lütfu O'na yazdı\n            O'nun sırrı insan göründü\n\n            Âh erenlerim,\n            Hak der ki Kenz-i Mahfî'yem, âlemde pinhân olmuşum\n            Zâtım münezzehdir velî ismimle insân olmuşum\n\n            Hakiketini halleyleyip \"İlâh yok; ancak (bâtın) Allâh, (zâhir) Muhammed ismi altına\n            ilmini izhâr edip durur\" sahnesini seyrettiğimiz, gerçek aydınlığına uyanmak ikrâm\n            oluna\n\n            Cuma, insan makamına gelmek, kendinde Hakk'ı görmektir. El-câmi'de birlik\n            sırrına ermek, cümle varlıkta Hakk'ı seyretmektir.\n\n            Üzerimize doğan Cuma nûrundan, gönüllere huzur dola, b.akışlara tevhîd ola, cümleye\n            şefkat ve merhamet yağa..."
            }
          ]
        }
      },
      "id": 201909122251
    },
    {
      "article": {
        "header": {
          "date_value": "12 Eyl 2019 21:44",
          "title": "TAKLÎDİ YOK BUNUN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69235956_749260185512856_3578101212946189827_n.jpg"
        },
        "main_article": {
          "quotes": [
            {
              "type": "metin",
              "text": "[TAKLÎDİ YOK BUNUN]\n            De ki: “İşte bu benim yolumdur; basîret üzere (taklitle değil idrak ettirmeye\n            çalışarak) Allâh’a davet ederim... Ben ve bana tâbi olanlar (basîretle yaşayanlardır).\n            Subhân Allâh! Ben herhangi bir şeyi Allâh’a ortak koşanlardan değilim!” [Yusuf:108]\n\n            Nefsinde icrâ et \"men 'aref\" dersin\n            Aldatmasın seni fir'avn-ı nefsin\n            Ehl-i kemâl oldum deyüp gezersin\n            Taklîd ile yürüyen ma'rifet bulmaz\n\n            Amelde riyâ, taklitten beslenir. Bilenler bilir: \"yemekte riyâ aç, amelde riyâ hiç\n            eyler!\" O halde, aç gözünü seyret; taklîdi yok bunun!\n\n            Tâc, ma'rifet tâcıdır, sanma gayri tâc ola\n            Taklîd ile tok olan hakîkatte aç ola\n\n            Gözün varsa bir bak da gör, ama kendi gözünle bak; hiçbir şeyden haberi olmayan bir\n            akılsızın gözüyle bakma. Kulağın varsa kendi kulağınla işit; ahmakların kulaklarına ne\n            diye rehîn oluyorsun. Taklide uymadan bakmayı huy edin; kendi aklını koru, onu düşün!\n            [Mesnevî-i Ma'nevî:VI-3342]\n\n            Ana-babayı, çevreyi, geçmişi taklîd hakikat yolunda pek büyük bir perdedir. Erenler\n            dilinde, işte bu perdeyi yırtıp geçenlere \"Merd\", yırtıp geçemeyenlere de\n            \"Nâmerd\" derler. Vesveseden kendini kurtaramayan, çokluk içinde bocalayıp\n            duranların gözlerinden cehalet perdesini kaldırmak kolay olmadığı gibi gaflet uykusunda\n            olanlar, hakikatın kokusunu bile alamazlar. Çünkü, bu gâfiller zâhir mi'marıdırlar,\n            bâtın âleminden haberleri yoktur. Böyleleri ilâhî bilgiden binlerce söz işitseler de\n            bunlardan gönülleri bir zerre bile etkilenmez zîrâ bu bâtın ilmini, tatmayan bilmez.\n\n            Ey dilâ! ma'nâ yüzünden defter-i esrârı bil\n            Kıl tefekkür âlem içre yârı bil, ağyârı bil\n\n            Yânî bu âlem sûret (dış yüz, kabuk) yüzünden ağyârdır, sîret yüzünden (iç yüz, öz) ise\n            ancak yârdır, Allah'tır. Bu sebepten sen kabuğa aldanma taklitte kalma, tahkike\n            git.\n\n            Sâhi hangi eşyâ kılıfı, paketi, ambalajı için alınır ki!"
            }
          ]
        }
      },
      "id": 201909122144
    },
    {
      "article": {
        "header": {
          "date_value": "11 Eyl 2019 23:23",
          "title": "DUVAR SENSİN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70499573_136130664319131_8430519627212849448_n.jpg"
        },
        "main_article": {
          "quotes": [
            {
              "type": "metin",
              "text": "[DUVAR SENSİN]\n            Sana duvarlarını yıktırmayan/aştırmayan her öğreti/yol, nihâyetinde seni kendi duvarına\n            tuğla yapar!\n\n            Kâmil insan bulmayan, insâna olmaz âşinâ\n            Men aref'den bilmeyen irfâna olmaz âşinâ\n\n            Canını cânân uğrunda mahv u ifnâ etmeyen\n            Küntü kenz esrârını iklîm-i tende görmeyen\n\n            Âlim-i dehr olsa da Kurân'a olmaz âşinâ\n            Kesret içre gark olur, îmâna olmaz âşinâ\n\n            Enfüse bak ârif ol, âfakta Hakk'ı isteme\n            Nefsin idrak etmeyen, Sultân'a olmaz âşinâ\n\n            Âgâh olasın erenlerim, tuttuğun yola iyi bak, seni kendine mi bağlıyor Hakk'a ve\n            hakîkate mi? Bağlılarına nefsini bildirmeyen, aslını buldurmayan yollar, adı ne olursa\n            olsun, adamı yarı yolda koyarlar.\n\n            Kâse-i ömür ha doldu ha dolacak; kutsal sandığın, kendi hakîkatine perde olmasın! Kendi\n            güneşini gölgeleyen bulut, sen olmayasın!"
            }
          ]
        }
      },
      "id": 201909112323
    },
    {
      "article": {
        "header": {
          "date_value": "11 Eyl 2019 01:19",
          "title": "BİR BAK AYNAYA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/69600944_529984570891872_2123939198778647845_n.jpg"
        },
        "main_article": {
          "quotes": [
            {
              "type": "metin",
              "text": "[BİR BAK AYNAYA]\n            Hak cemâlin görmeye, âyine-i insan'a bak\n            Ârif isen sen seni bil, gör mâh-ı ta'bâna bak\n\n            Nûr-i tecellâ-yı aşktan zâhir oldu ol vücûd\n            Vücûd-u zerren ayan içün bahr-i ummâna bak\n\n            Hakk’ın nûrundan cümle eşyâ tecellî eyledi\n            Uyan gafletten aç gözün, ol ulu devrâna bak\n\n            Min-küll-il-vücûh* âşikâr etmiş Hüdâ kendini\n            Yetmez mi bu burhân sana, gördüğün seyrâna bak\n            *Her yüzden\n\n            Bu âlemde yâr yüzün görmeyen yarın göremez [17:72]\n            Kanma ağyâre, nûr-i Hakk’la dolmuş cihâna bak\n\n            Hak yüzü nihân değil, andan ayân bir nesne yok\n            Delil \"semme vechullah\" aç âyât-ı Kur’ân’a bak [2:115]\n\n            Gezdim cihânı, cânândan gayrı bir cân görmedim\n            Abdal Ziyâ, ser-mest olup cemâl-i cânâna bak •••••••••••••••••\n            Duyar gibiyim\n            Ey molla, fakîre kem nazar kılma eyvallah\n            Hoş gör, seni senden, beni benden sorar Allah"
            }
          ]
        }
      },
      "id": 201909110119
    },
    {
      "article": {
        "header": {
          "date_value": "11 Eyl 2019 00:48",
          "title": "GÖRME TALEBİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/67809121_481150152438882_7210455430026620574_n.jpg"
        },
        "main_article": {
          "quotes": [
            {
              "type": "metin",
              "text": "[GÖRME TALEBİ]\n            Hazret-i Musâ, \"Rabbî erinî\" diyerek neden Allah'ın rûyetini istedi?\n            Zevk bu ya... Görmek istedi, görmek için\n\n            Herkes de bilir ki Allah görülmez. Bu böyle olunca Hazret-i Mûsâ görmeyi ne diye istedi?\n            İşte bunu yanlış biliyorlar. Çünkü Allah'ın görünmesi gayr-i kâbil olsa idi, bir\n            ulü'l-azim peygamber imkânsız ve abes bir şeyi istemezdi. Onlardan abes bir şey\n            zuhûr etmediği gibi, mümkün olmayan bir şey de zâhir olmaz. Allah görülür, çünkü\n            O'ndan başka bir şey yoktur\n\n            O'nu göstermeyen, bizim kendi hicâbımız, kendi varlığımız ve benliğimizdir:\n            Hak'tan ayân bir nesne yok; gözsüzlere pinhân imiş\n\n            Fakat görene, köre ne?\n            Ortadan müstakil mevcudiyetimiz kalkınca, Allah kendi nûriyle kendini görmüş olur.\n            Böylece de Hazret-i Muhyiddîn'in buyurduğu gibi: \"Kendim söylüyorum kendim\n            dinliyorum, bu âlemde ağyar ve yabancı diye bir şey yok...\" sırrı zâhir olmuş olur.\n\n            Bir zaman gelecek, Cenâb-ı Hak, hitâb edip: Bugün kimin günüdür? diye soracak. Herkes,\n            herşey fena bulduğu için kimse cevâba muktedir olamayınca yine kendi suâline kendi cevap\n            verecek: Vâhidü'lKahhâr olan Allah içindir... buyuracak. [40:16] Şimdi de bu\n            böyledir. Allah'a zaman olmaz\n\n            Allah'tan başka bir şey yoktur. Fakat bu sözlerin hâline ermeli. Manâsından\n            habersiz olarak papağan gibi copy/paste söylememeli!\n\n            Kendi benliğin ortadan kalkarsa, yâni sen yok olursan, o vakit kendi aslını görmüş\n            olursun. Demek oluyor ki sen sen oldukça Allah'ı görmek kâbil değildir\n\n            Bayrâm özünü bildi\n            Bileni anda buldu\n            Bulan ol kendi oldu\n            Sen seni bil; sen seni!\n\n            Hakikat nazariyle nereye baksan, ancak birlikten başka bir şey göremezsin. Bütün kesret\n            âlemi, vazifesini yerine getirmek için yaratılmış birer âletten ibarettir. Kudret,\n            kuvvet, fiil, herşey Allah'tandır: Lâ havle velâ kuvvete illâ\n            billâhi'l-aliyyi'l-azîm.\n\n            Sen kendiliğinden kurtulup ortada Allah'ın nuru kalacak olursa, o vakit gören de\n            görülen de bir olmuş olur.\n\n            Kör sualler bitmez:\n            Hakk'ı nerde gördün?\n            Kendimi görmediğim her yerde\n\n            Peki sen nerdesin?\n            Yer gök O'nunla dopdolu\n            BEN diyecek yer bulamadım!\n\n            LÂ süpürgesiyle İÇ:ERİ yolu temizlemeden İLLÂ sarayına varılmaz:\n\n            Silenler kendilik tozun, görürler hakkıyla özün\n            Hicâpsız yüzyüze yüzün, O'nundur zâhir ezhârı"
            }
          ]
        }
      },
      "id": 201909110048
    },
    {
      "article": {
        "header": {
          "date_value": "23 Ara 2019 00:06",
          "title": "ANCAK EHLİNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/79982796_1003690939990202_5497637479381435360_n.jpg"
        },
        "main_article": {
          "quotes": [
            {
              "type": "metin",
              "text": "[ANCAK EHLİNE]\n            Hakk'ı diledim koştum aradım\n            Kayıp olan aranır, kendine bak dediler\n            Kendimi arar iken, içime düştüm\n            Meğer gönlümde imiş\n            Gönlüm cihân oldu\n            Ben.de gâib oldum\n            Meğer cihân da bir zerre imiş\n            Zerre varlığı da bir gölge imiş\n            Meğer bu da nefsim imiş\n            Nefsimi yok edeyim dedim\n            Dur dediler\n            Sen âdemsin\n            Hılkatin fıtratın senin mi?\n            Sen ve ben var mı dedim\n            Evet! Sûretde, zâhirde denir.\n            İşte sen de ben de var.\n            Hakk'a varınca\n            Ne sen ve ne de ben var\n            Ne yaşayan ne yaşanan\n            Ancak hayat var!\n            O.da bir ân imiş\n\n            Abdiyyet, ubûdiyyet; muktezâ-ı hilkat farksız olmaz. Buradaki suyu içmeyen, kevserden\n            içemez!\n\n            İnsanın en tâbi hali kulluktur. Kulluk zevki, zevklerin son noktasıdır. Allah kulluktan\n            ayırmasın. Kulluğunu bilen Hâlıkını bildi. Âdem oldu. Âdem kuldan olur. Olmak oldurmak,\n            abdin talebinde ihtiyârında değildir.\n\n            İstiğrâk mustağrak cem'i zuhûrdur. Bir ândır. Cem'deki bu ân ise, bu âlemlerin\n            asırlarıdır.\n\n            Kemâl, tekâmül, kâmil, irfân, ârîf bu an-ı dâim'de yaşamakla mümkündür.\n\n            Dışarıdan bir şey alınmaz, her şey fıtratında, tohumda saklıdır. Hazîne iç.erinde\n            mahfûzdur.\n\n            Sûretde kalanlar, sîreti göremezler. Andan ötürüdür ki Hakk'a varamadılar. Hak\n            sîretdedir. Sîretimizi Hak bilir. Dilediğine de gösterir.\n\n            Mârifet oldur ki, bâtından zâhire nazar eylemek. Bu nazar hakdır. Her şey aslını bulur,\n            cevherini bulur. Mertebe-i hakîkate, bu nazara sâhib olanlar erişmiştir.\n\n            Erenlerden, görenlerden eylesin:\n            Âmîn. El-Fâtiha"
            }
          ]
        }
      },
      "id": 201912230006
    },
    {
      "article": {
        "header": {
          "date_value": "22 Ara 2019 01:20",
          "title": "SEV.İL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75477021_2477337519155820_1443256315691237388_n.jpg"
        },
        "main_article": {
          "quotes": [
            {
              "type": "metin",
              "text": "[SEV.İL]\n            Allah'ı seviyorum deyip de kardeşinden nefret eden yalancıdır. Çünkü gördüğü\n            kardeşini sevmeyen, görmediği Allah'ı nasıl sevebilir?\n\n            Neyi seversen imanın oldur,\n            Nasıl sevmezsin ki sultânın oldur!\n\n            Her varlığın bir gıdâsı vardır. Muhabbetin gıdâsı izhârdır. Sevdiğini göstermek, ortaya\n            koymaktır.\n\n            Bu sırrı bilmeyen kem nesne sanır\n            Biliri koydu da bilmezi tanır\n\n            Oysa \"bilinmeyi seven, sev(il)dikçe bilinen\"\n            BİR ALLAH’ımız var.\n\n            Allah'ı görmeyen yok dedi âşık ammâ vallâhi bilmeyen çoktur.\n\n            Bilmeyen ne bilsin bizi, bilenlere sevgi dolsun; selâm olsun..."
            }
          ]
        }
      },
      "id": 201912220120
    },
    {
      "article": {
        "header": {
          "date_value": "21 Ara 2019 01:05",
          "title": "KONUŞ.AN.TAŞLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/76817154_156757255664781_8949611219644428211_n.jpg"
        },
        "main_article": {
          "quotes": [
            {
              "type": "metin",
              "text": "[KONUŞ.AN.TAŞLAR]\n            Hacı Ahmet Kayhan Dede Efendi Hazretleri Hamûşan'ından pür-sefâ, safâ ile dolup\n            taşan, hikmet saçan manzaralar.\n\n            Safâ: Huzur, gönül şenliği, aşık eğlencesi, duru ve kedersiz olmak, itmi'nan ve\n            meserret üzere olmak, temiz, sâfî olmak, hava açık ve ayaz olmak, Mekke-i\n            Mükerreme'de bir yerin ismi, yüzü beyaz olan düz taş.\n\n            Yârın ölünce Allah'ın rahmetine kavuşacak değil Şimdi Allah'ın rahmetinde.\n            Resulullah'ın şefaatine kavuşacak değil, şimdi O'nun yol ve gidişinde, içinde!\n            Yaşayan hâli olan evliyâullâhın himmetinde şimdi ve burada erenlerim, devir senden,\n            seninle, sana, dünya denen durakta şöyle bir güzel görünmüşse ne olmuş: çokkk güzel\n            olmuş!\n\n            Ağlar, bu dünyâya gelen\n            Güler, hakîkati bilen\n            Âşıktır, ölmeden ölen\n            Ne gelen var ne giden\n\n            Safâ-yı hâtır dilerim, dilenirim cânım erenlerim..."
            }
          ]
        }
      },
      "id": 201912210105
    },
    {
      "article": {
        "header": {
          "date_value": "20 Ara 2019 10:08",
          "title": "BO.YANMA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72222764_1283620808488688_4266150695548885402_n.jpg"
        },
        "main_article": {
          "quotes": [
            {
              "type": "metin",
              "text": "[BO.YANMA]\n            Boyanın îcadından evvel her şey kendi rengini biliyordu!\n\n            Peki sen ey can kendi rengini biliyor musun?\n\n            İşte sana gerçek bir tüyo; asıl kaynağına vâsıtasız olarak ulaştığında kendindesin:\n\n            Görünen kendinsin bil yoktur ağyar\n            Anâsır donunda kulsun hem mabud"
            }
          ]
        }
      },
      "id": 201912201008
    },
    {
      "article": {
        "header": {
          "date_value": "20 Ara 2019 07:50",
          "title": "DİN.PERDE•SİZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/80579773_183985462720124_334913938149373902_n.jpg"
        },
        "main_article": {
          "quotes": [
            {
              "type": "metin",
              "text": "[DİN.PERDE•SİZ]\n            Âşıkan râ dîn visâl-i Hak buved\n            Kıbleşân dâîm cemâl-i Hak buved\n            Dîn-i îşân sırr-ı cümle dinhâst\n            Pîş-i ân dîn dînhâ âyînhâst\n            Küfr-i îşân bih buved ez dîn-i halk\n            An çû dibâ-yı nev în çûn kohne delk\n            Küfr-i îşân ger bedânî çûn u çîst\n            Pîş-i ân dânî ki her dînî denîst\n            ~Rebâb-nâme'den\n\n            Aşıklar için din, visâl-i Hak durur\n            Kıblesinde dâim cemâl-i Hak durur\n            Onların dini cümle dinlerden sır seçer\n            Dinleri önünde, dinler merâsim geçer\n            Onların küfrü halkın dininden daha iyidir\n            Yeni kumaşla eski yamalı elbise bir midir\n            Küfürleri nasıl ve nedir bir bilsen\n            Yanlarında dini dahi fânî bilsen\n\n            Celâl-i nuru ruhunu temizlesin de onu, ondan gör, kendinden değil. Bu görüşte iyilik,\n            kötülük söz konusu olamaz. Çünkü Hak, kendini görüyor. Bu haldeyken din ve mezhep farkı\n            kalmaz. Küfür ile din bu halkın vasıflarıdır. Rahman’a has olan sıfat, mahzâ vahdettir!\n\n            Gizliden de gizli, tenhâda söylendi..."
            }
          ]
        }
      },
      "id": 201912200750
    },
    {
      "article": {
        "header": {
          "date_value": "20 Ara 2019 00:43",
          "title": "HAZIR OL SELÂM♥️A",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/78793953_163000781463139_1766025054168573903_n.jpg"
        },
        "main_article": {
          "quotes": [
            {
              "type": "metin",
              "text": "[HAZIR OL SELÂM♥️A]\n            Cemâl-i yârdan bir an ayrılma kâdir isen\n            Oku ümmü’l-kitâbı, vechinde mâhir isen\n\n            Ayırmazsan nazarın ol mihrâb-ı kübrâdan\n            Nûr olur çeşm-i fer’in nefsine câbir isen\n\n            Aç gözün ol mihrâbdır arş kürsî levh u kalem\n            Soyun bu varlığından, yokluğa hâzır isen\n\n            Sırat-ı müstakîmde yok olmadan varlık yok\n            Kıldan ince demişler bas geç bahâdır isen\n\n            Ehl-i irfan bezminden geri kalma bir dem sen\n            Kılı kırk yardıkların görürsün tâhir isen\n\n            Dilde sâbit kadem ol, Mecnûn misâl aşka düş\n            Yârdan gayrı nesne yok, yârine nâzır isen\n\n            Abdal Zıyâ muhabbet bir lemeân-ı şemsdir\n            Şe'ndedir o şems-i nûr, delîl-i bâhir isen\n\n            Rahîm Rab’den “Selâm” sözü ulaşır (Selâm ismi özelliğini yaşarlar) Sözleri barış ve\n            huzurdan yanadır. Hakk zâhir zevkıyle her an Rab şuurunda, farkındalığında, birlik\n            neş'esindedirler. [Yâ-sin:58]\n\n            Bu selâma muhatap olan canlar, her an bir şe'nde, işte, oluşta, görünüşte olanın\n            delili olarak bir kararda duramaz, her gördüğünde bu selâmı dalga dalga çoğaltır durur\n            elbet.\n\n            Öyleyse hazır olana, Rahîm Rab'den her dem yeniden doğan aşk güneşinden, bin selâm\n            olsun cânım erenlerim..."
            }
          ]
        }
      },
      "id": 201912200043
    },
    {
      "article": {
        "header": {
          "date_value": "19 Ara 2019 05:53",
          "title": "BİR•BEN VAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/0001_kus.jpg"
        },
        "main_article": {
          "quotes": [
            {
              "type": "metin",
              "text": "[BİR•BEN VAR]\n            Doğu da batı da Allah’ındır.\n            Hangi yöne dönersen dön\n            Allah’ın yüzü ile karşılaşırsın\n            [Bakara:115]\n\n            Senin Rabbin olan Hakk benim, seni Mısır’dan, kölelik evinden çıkaran Rabbin. Benim\n            önümde başka Tanrılara tapmayacaksın\n            [Çıkış: 19/2-23]\n\n            İnsan ve benliği meselesi T. Aquinas tarafından kullanılan Latince bir özdeyişi\n            hatırlatıyor; “ego sum qui sum”: yani, ben “ben olan”ım, ben benim, ben ne isem oyum.”\n            Derler ki Tanrı, Tûr-i Sînâ’da konuştuğu zaman Mûsâ’ya, \"ahye asher ahye\"\n            \"ben ben olanım yani hakikat benim\" demiş. Senin Tanrın yalnızca benim; ya’ni\n            “ki ben hakkım hakikat cümle benim.\n\n            Bu söz, zihnimde Hallâc-ı Mansûr’un söylediği, “to say the unsayable/ söylenemezi\n            söylemek” makamındaki “Enel-Hakk/hakikat benim” deyişi ve sûfilerin, “men arefe nefsehu\n            fekad arefe rabbehu/nefsini bilen rabbini bilir” sözü gibi tedâiler uyandırıyor.\n\n            Burada kendini bilmek, kendi varlığının hakikatine vasıtasız olarak ulaşmaktır yoksa\n            salt düşünce ile insan ancak ne olmadığını bilebilir, zihnin ötesine zihni kullanarak\n            geçemezsiniz!\n\n            Biliyorsunuz, bizim kültürümüzde mezar taşlarına “Hüvel-Bâkî” yazmak adet olmuştur:\n            yani, beşeri benlikten farklı olarak, fâni olmayan, kalıcı ve değişmez hakikat O’dur ki\n            İbnü’l-Arabî tabiri ile bu Sonsuz İlâhî Benlik “Ehâdiyyet”, Yani “Mutlak Birlik”tir.\n            Yalnızca, Tanrı bizzat kendisi olabilir; yani değişmeden kalabilir, çünkü o mutlak bir\n            benliktir.\n\n            Buna mukabil, insanoğlu fânidir, varlığı değişken ve geçicidir. Buda dahi, bir insanı\n            meydana getiren maddî vücud, duyular ve şuur gibi unsurların ancak zamana bağlı ve\n            geçici bir şekilde bir arada bulunduğu ve bu unsurların devamlı değişmeye tâbi olduğu\n            hakikatini ifade etmiştir. Durmadan değişen nesneleri anlamak ise imkansız değilse bile\n            zordur.\n\n            Nefes burada tükenirken bize iyi gelen bir ilaç uzatalım belki bir hayra vesile olur,\n            kendinize gelirsiniz:\n\n            Bilecekseniz kendinizi bilin hayatta bilebileciğiniz daha değerli bir şey yok ve\n            kendinizi kaybetmeyin yeter! hayatta kaybedilecek başka hiçbir şey yok!\n\n            Ağlar, bu dünyâya gelen\n            Güler, hakîkati bilen\n            Âşıktır, ölmeden ölen\n            Ne gelen var ne giden"
            }
          ]
        }
      },
      "id": 201912190553
    },
    {
      "article": {
        "header": {
          "date_value": "18 Ara 2019 23:03",
          "title": "NiYÂZ-I MESNEVÎ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75540317_159668718632502_7891342423248797344_n.jpg"
        },
        "main_article": {
          "quotes": [
            {
              "type": "metin",
              "text": "[NiYÂZ-I MESNEVÎ]\n            Yâ İlâhî bana lutf eyle meded\n            Fikrimi eyle dakîk ü mümted\n            Ey Allah'ım! Meded! Bana yardım et. Düşüncemi, incelikleri görüp anlayabilen bir\n            duruma getir ve bu hâli sürekli kıl.\n\n            Dilimi mesken-i ma'nâ eyle\n            Kalbimi cây-ı mu'ammâ eyle\n            Dilimi anlamın toplandığı yer, kalbimi gizemli mekân eyle.\n\n            Matlabım maksadım ey hazret-i Hak\n            Sensin ey Zâhir ü Bâtın mutlak\n            Ey Zâhir ve Bâtın olan yüce Allah! İstek ve gayem sadece sensin!\n\n            Leke hamdu leke şükr ü senâ\n            Leke minne leke fazl u 'atâ\n            Hamd sana, şükür sanadır. Minnet senin, ikram ve bağış ancak senindir!\n\n            Ente hayyün ezeliyyün ebedî\n            Ente Hakkun Ehadün yâ Samedî\n            Sen dirisin, ezelî ve ebedisin. Ey ikincisi olmayan tek, her varın kendisiyle dopdolu\n            olduğu, sen gerçeksin tek!\n\n            Zü'l-Celâlâ beni mesrûr eyle\n            Câm-ı 'irfân ile mahmûr eyle\n            Ey ululuk sahibi Allah! Beni sevindir, irfan şarabı ile kendimden geçir!\n\n            Kavlimi fi'limi ıslâh edip\n            Bana esrârını izâı edip\n            Söz ve davranışlarımı düzelt! Bana sırlarını bir bir açıkla!\n\n            Şânına lâyık et sultânım\n            Beni afveyle benim Mennân'ım\n            Ey ihsanı bol Allah'ım! Beni affet! Beni, şanına yakışır, sana lâyık bir kul haline\n            getir.\n\n            Hamd o Vehhâb-ı kesîrü'l-kereme\n            Şükr o Mennân-ı veliyyü'n-ni'ame\n            Hamd, karşılıksız bağışı çok Vehhâb'a; şükür, nimetlerin gerçek sahibi\n            Mennan'adır.\n\n            Ve nice âteşîn âh'tan sonra ney nevâ eyledi kendinden kendine:\n            Perde-i gafleti kaldır gözden\n            Görüne nûr-ı Hudâ her yüzden"
            }
          ]
        }
      },
      "id": 201912182303
    },
    {
      "article": {
        "header": {
          "date_value": "18 Ara 2019 09:42",
          "title": "HİKÂYE-İ ÖMRÜM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/77311575_306000603692063_7249487291496783594_n.jpg"
        },
        "main_article": {
          "quotes": [
            {
              "type": "metin",
              "text": "[HİKÂYE-İ ÖMRÜM]\n            Hamûşi bahrest u goften hemçû cû\n            Bahr mîcûyed torâ cû râ mecû\n            Ez işârethâ-yi deryâ ser-metâb\n            Hatm kon vallâhu a'lem bi's-savab\n\n            Sükût denizdir, söylemek ırmağa benzer. Deniz seni aramada, sen ırmağı arama! Denizin\n            işaretlerinden yüz çevirme, söz uzar kısa kesmek gerek, doğrusunu Allah söyler vesselâm\n\n            F.arkdan geçmişiz envâr-ı muhabbet doluyuz\n            Sevenin•de kuluyuz sevmeyenin de k•uluyuz"
            }
          ]
        }
      },
      "id": 201912180942
    },
    {
      "article": {
        "header": {
          "date_value": "18 Ara 2019 05:14",
          "title": "SENÂÎ'DEN BİR DEM GELİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/78705404_561187308065554_2875929538329619715_n.jpg"
        },
        "main_article": {
          "quotes": [
            {
              "type": "metin",
              "text": "[SENÂÎ'DEN BİR DEM GELİR]\n            Böyle buyurdu âlemin gördüğü iki göz olan:\n\n            Seni y.oldan, seni senden alıkoyan şey\n            İster küfür olsun, ister iman\n            Seni dosttan uzak düşüren nakış\n            İster çirkin olsun ister güzel\n            İkisi de aynıdır\n\n            Aşkın Sultânı O'nun kıymetini böyle itiraf eyledi:\n            Attâr ruh idi, Senâi onun iki gözü; biz Senâî ile Attâr'ın arkasından geldik.\n\n            Gazneli Hakîm Senâî (v. 1131) rahmetullahi aleyh buyurdu:\n            Maksûd zi âlem âdem âmed\n            Maksûd zi âdem ân dem âmed\n            Âdem hûşest ve ân dem bîhûşî est\n\n            Âlemden maksat: gerçek bir insanı meyve vermesi, insan’dan maksat ise o demin\n            gelmesidir.\n\n            Bir ağaçtır bu âlem\n            Meyvesi olmuş âdem\n            Maksûd olan meyvedir\n            Sanma ki ağaç ola\n\n            Âlemin varlığı ile kastedilen, söylenilmek istenen insanın gelmesidir ve insandan murâd\n            olunan, bir uyanış ânı olan o demin gelmesidir.\n\n            Âdem hûş yani akıl, şuur demekse de uyanış anı olan, o bir dem geldiğinde Âdem bîhuştur,\n            aklı başında değildir, kendinden geçmiştir, olduğu yerde bîhûş, şuursuz kalmıştır.\n            Uyandığın esnada, kendine doğduğun o demde kendinde olmaman şaşılacak şey! Hatırla ama\n            seni dünyaya getiren o biricik vuslat anında da herşey unutulmadı mı?\n\n            Bu demde \"dem bu demdir\" sözü kime ne söyler:\n\n            Her şeyin, cümle âlemin, sâfi tek bir ânda mahzâ vahdet ile yoğrulduğu ve eksi sonsuz\n            ile artı sonsuz arasında çoğalan o demde, âlemin varmış gibi görüneceği, dem'in\n            âlem ve âdem ile birlikte olduğu, bir olduğu, olmuş olacak her ne varsa o ân-ı dâimin\n            içinde dürülü durduğu söylenir durur.\n\n            Bin bir sırrı içerisinde barındıran bu sözde; âlemden maksat âdemdir, âdemden maksat o\n            demdir.\n\n            Geçti gün, ferdâyı ko: sâat bu sâat dem bu dem\n\n            Dün geçti, yarın gelir mi gelmez mi belli değil; sâat bu sâattir, an bu an, farkedene\n            aşk olup durur vesselâm"
            }
          ]
        }
      },
      "id": 201912180514
    },
    {
      "article": {
        "header": {
          "date_value": "18 Ara 2019 00:09",
          "title": "GÜN.EŞİN.AŞKI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/74681720_194114131627977_1557066062373951494_n.jpg"
        },
        "main_article": {
          "quotes": [
            {
              "type": "metin",
              "text": "[GÜN.EŞİN.AŞKI]\n            Güneş bunca zamandır\n            Bir kere olsun yeryüzüne dönüp\n            ~Bana borçlusun demedi\n            Böylesi sînede saklı bir aşkın\n            Nelere kâdir olduğunu görüyor musun?\n            Tüm gökyüzünü aydınlatıyor!\n\n            Birbirleri için var olanlar\n            Birbirlerine can olurlar\n            Bu birliği hisseden bütünün her bir zerresinde akan can olur, âlemlere rahmet olur.\n\n            Aşkın usul usul yanan gizli ateşi, sînede bâki olduğu için beden denilen mezar toprağı\n            kül yığınına dönüşür ve âteş-i aşk, aşığı öyle yakıp küle çevirir ki külü, aşk çölünde\n            kumlara karışır adı adılmaz, cismi seçilmez olur.\n\n            Kıble-i ikbâl-i âlemdir cemâlin Kâbesi\n            Tâ irişdi âleme âvâze-i tekbîr-i aşk\n\n            Daha neler gelse de dilimin ucuna...\n            Bizim duruşumuz söylenmeyenden yanadır!\n\n            Yâ İlâhî ben bir avuç toprağa senden meded\n            Akdı geldi üstüme cûş eyleyip deryâ-yı aşk"
            }
          ]
        }
      },
      "id": 201912180009
    },
    {
      "article": {
        "header": {
          "date_value": "16 Ara 2019 23:08",
          "title": "HER DEM DÜĞÜN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/0001_kus.jpg"
        },
        "main_article": {
          "quotes": [
            {
              "type": "metin",
              "text": "[HER DEM DÜĞÜN]\n            Biz zerre-i hûrşîd-i cihân-ârâyız\n            Kim hizmet-i hünkârda pâ-ber-câyız\n            Peykiz, döneriz bir güneş etrâfında\n            Manzûme-i şemsiyye-i Mevlânâyız\n\n            Dünyaya takılan yeri olan zevki, beden tuzağından kurtaranlara “şeb-i arûs” bir andır,\n            böylesi cana bayrâm her andır.\n\n            Bir 17 Aralık’ta daha gün batmaya yaklaşırken (16:17) öl/düğün günü “düğün günü” edecek\n            kadar “öl” şimdi… Yaşamak ve yaşatmak, hâsılı yegâne yaşam için “ol” şimdi!\n\n            Buradan yananların âteş-i aşkı, dembedem ziyâde olsun cânım efendim\n\n            Hazret-i Pir-i Destgîr-i Münîr, bir zar kadar letâfet kesbeden mâsiva perdesini de\n            aralayıp en yüce vuslat huzurunda... Bugün 16:17 itibariyle aziz hatırâsını yâd ile\n            sonsuz zevk âlemine, Fâtihâ ihsân eyleyene aşk olsun.\n\n            Zemzem ile midir gül-âb ile mi bilemediler\n            NEY'le yıkayalım Hazret-i Mevlâ.nâyı..."
            }
          ]
        }
      },
      "id": 201912162308
    },
    {
      "article": {
        "header": {
          "date_value": "16 Ara 2019 15:19",
          "title": "ÂH İNSÂN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/76897214_442353183374039_5875704117866235068_n.jpg"
        },
        "main_article": {
          "quotes": [
            {
              "type": "metin",
              "text": "[ÂH İNSÂN]\n            Bir ölü iken kendisine hayat verdiğimiz,\n            insanlar içinde yürümesi için kendisine ışık\n            sunduğumuz kişinin durumu, karanlıklar içinde\n            kalmış, bir türlü ondan çıkamayan kişininki gibi\n            olur mu? İşte böyle!... [Enam:122]\n\n            Böyle böyle göründün ey insan!\n\n            İnsan üzerinden, henüz anılan birşey olmadığı\n            bir süre geçmedi mi zamandan?\n            Doğrusu, biz insanı karışım olan bir spermden\n            yarattık. Halden hale geçiririz onu. Sonunda onu\n            işitici, görücü yaptık. [İnsan:1-2]\n\n            Diyor ki insan: “Öldüğüm zaman diri olarak\n            tekrar çıkarılacak mıyım?” Hatırlamıyor mu insan; o daha önce hiçbir\n            şey değilken, onu biz yarattık. [Meryem:66-67]\n\n            İnsanı bir spermden yarattı. Bir de bakmışsın\n            insan, açıkça kafa tutan bir hasım oluvermiştir. [Nahl:4]\n\n            Sûrette başın belli... Sonun belli.\n\n            Sîrette nereden geldiğin, nereye gideceğin de belli!\n\n            Ey İnsan! Sen, Rabbine varmak için çok\n            didinecek, sonunda O’na kavuşacaksın. [İnşikak:6]\n\n            Sûreti uyanık insan ne çok, insanlıktan uyanmış olan azdan da az... Oysa sîretiyle\n            sonsuzluğu içinde barındıran insan, sonsuzluğa uyanmaz ise sonlu olan sûrette hapis\n            kalır.\n\n            Sûrette ne'm var benim\n            Sîrettedir madenim\n            Kopsa kıyâmet bugün\n            Gelmez perîşan bana\n\n            Ey İnsan! O sonsuz cömertliğin sahibi\n            Rabbine karşı seni gururlu kılan nedir?\n            Rabbin ki seni yarattı, düzenledi, en güzel\n            ölçülerle şekillendirdi. Hangi sûrette olmanı diledi ise öylece terkibini, bileşimini\n            oluşturdu! [İnfitar:6-8]\n\n            Nokta nokta okuyan âdem vücûd ayâtını \"Ya'rifûn\"* esrârına vâkıf olup\n            insan olur\n            Hak libâsıyla telebbüs eyle kalıbın değiş\n            Kalbi kalbe rabtedenler kalb ile irfan olur\n\n            İnsanın görevi, kendi içindeki kıvılcımı bulup ışık hâline döndürmek değilse ya nedir?\n\n            Zâriyât:56* mûcibince kulluk etsin, kendini tanısın: aslını bilsin, tevhid etsin,\n            birliğ(in)e şâhid olsun diye yaratılan insana, selâm (d)olsun..."
            }
          ]
        }
      },
      "id": 201912161519
    },
    {
      "article": {
        "header": {
          "date_value": "16 Ara 2019 07:43",
          "title": "2DEN1.BİLİNDİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72533460_805577436530613_4753851092022305889_n.jpg"
        },
        "main_article": {
          "quotes": [
            {
              "type": "metin",
              "text": "[2DEN1.BİLİNDİ]\n            Yâ Rab bu benlik sen’in vârındır, sen’den almışım\n            Bu iklîm-i bedende gayrı yok, sen’i bulmuşum\n\n            Ne sen bensiz bilinir, ne ben sen’siz var olurum\n            Hamdulillah sen’in benliğinle taşıp dolmuşum\n\n            Her ne yöne döndürsem yüzüm sen’i görür gözüm\n            Kimi Kerem’in kimi Aslıdır, hayran kalmışım\n\n            Bildim, âşık-ma’şûkda sensin Şirin ile Ferhad\n            İki var bir olunca, benlik dağını delmişim\n\n            Ben Mecnûn’um sen Leylâ desem aşikâr şirk olur\n            Bu benliği kaldırıp aradan, ben sen silmişim\n\n            Bu fenâda benliğin arıt, aslını ara bul\n            Abdâl Ziyâ der, üryân olup aslıma dönmüşüm\n\n            1DE2 silinince kim neyi görecek kim neyi bilecek, sonsuz bir zevk âlemi..."
            }
          ]
        }
      },
      "id": 201912160743
    },
    {
      "article": {
        "header": {
          "date_value": "15 Ara 2019 23:06",
          "title": "ÖYLE GÜZEL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/79732272_593230028148494_4910396632010530583_n.jpg"
        },
        "main_article": {
          "quotes": [
            {
              "type": "metin",
              "text": "[ÖYLE GÜZEL]\n            Güzel saklıdır. Gizlenme, güzellik için aslîdir. Şeffaflık, letâfet güzellik ile\n            anlaşamaz... Bu yüzden güzel, doğası gereği örtüsü açılamayandır. Güzel görünmekten\n            tereddüt eder... Güzel olan her neyse, sadece örtüsünün altında kendi zâti hâliyle\n            kalabilir.\n\n            Aşkı anlatmak için bin söz desem\n            Görse bir âşık susarmış dil o dem\n            Söz de kâfi gerçi aşkın şerhine\n            Şerh olandan olmayan yeğdir yine\n            Her ne var dünyada şerh eyler kalem\n            Aşkı anlat derseniz çatlar o dem\n            [Hz. Pîr-i Destgîr-i Münîr Mevlânâ]\n\n            Şerh edilen, açılan, izâh buyrulandan, şerh edilmeyen yeğdir yâni örttükçe güzelleşir,\n            câhiller noktayı çoğalttıkça, manâyı açtıkça büyüyen dalgada boğulurmuş meğer erenlerim.\n\n            Kibriyâ perdesini ne güzel anlatır şu nutk-u şerîf:\n\n            İlâhî eğer \"men talebenî vecedenî\" lutf ü beşâreti kullarını ferâh u germ\n            idersen\n            \"El-kibriyâu ridâî\" sehm-i siyâseti gine bir taraftan verem iden.sen\n\n            Eğer kullarını, bir taraftan \"beni isteyene bulunurum\" lütfuyla, müjdesiyle\n            cemâlin harâretinde ferâha erdirsen de kibriyâ, azâmet, celâl örtüsüne bürünen siyâset\n            oku ile yine bir taraftan verem eyler durursun; açıldı sanıldıkça kapanırsın vesselâm.\n\n            Biz de sükût dilinde, nokta hâlinde aslî ayarı bozmayalım da güzelliği örten örtüleri\n            yerli yerinde bırakalım.\n\n            Yâri güzel olanın aklı başta ne gezer diye diye\n            Kendi güzelliğinden haberi olmayan bir güzeli\n            Güzel güzel seven birinden tenhâda duyuldu:\n\n            Güzel ne güzel olmuşsun; görülmeyi, görülmeyi..."
            }
          ]
        }
      },
      "id": 201912152306
    },
    {
      "article": {
        "header": {
          "date_value": "14 Ara 2019 22:32",
          "title": "ER KİŞİ NİYYETİNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/71789170_3119954138033045_8112451339048906408_n.jpg"
        },
        "main_article": {
          "quotes": [
            {
              "type": "metin",
              "text": "[ER KİŞİ NİYYETİNE]\n            Dinle sözümü kulağına olsun küpe\n            Ne dağ kalır ne yokuş ne de tepe\n            Nefis düşmandır, karşısında al cephe\n            Hakk’ın emri rızasını kendine siper et\n\n            Dağlar eğilir dünya olur dümdüz\n            Doğudan batıya kadar götürür iz\n            Gizli dalda yer kalmaz görünür yüz\n            Hakk’ı kendi kendine âşikâre et\n\n            İnsanda gizli olan olurmuş aşikâr\n            Biri rahmete, biri lânete olmuş yar\n            Yar olan nefiste olmuş âşikâr\n            Rahmeti kendine yar, yoldaş et\n\n            İnsandan gayrı Hakk’ı arama\n            Kanun, adalet ilaç olur yarama\n            Kalbinden yaramazı çıkar, gel dârıma\n            Hak insanda mevcûd içini, dışını pâk et\n\n            Hak kendini doğuşta eder ispatı vücut\n            Cümle mevcudat insanda olur mevcut\n            Onun için Âdem’e ettiler secdeyi sücut\n            Hak Âdem’dir, Âdem Hak’tır secde et\n\n            Secde edersen fâni dünya olur bâki\n            Şeriatta, marifette görmediler Hakk’ı\n            Hakikat, yakin edecektir ırağı\n            Tarikatta, marifette Hakk’ı ispat et\n\n            Dört köşe, kapı ile hepsi beştir\n            Üç yüz altmış altı azası birbirine eştir\n            Yüzü cemâlullah, kirpiği kaştır\n            Vücudunu Kün fe-yekün'e ayna et\n\n            Hasan-ı Sâni Kenz-i mahfî insanda hazır\n            Herkes bu dünyada kendine kuyu kazır\n            İnsanda mevcuttur, hepsi hazır-ı nazır\n            Hakk’ın emrini kulağına küpe et\n\n            Sâhibinin sesini... Hayır hayır uzak oldu, kendi sesini âlemden duyabilene, aynayı\n            nefsiyle buğulandırmadan nefesine aşkı yükleyene, arz û semâya düşen rahmet ümîdi\n            mikdârınca tâze selâm olsun..."
            }
          ]
        }
      },
      "id": 201912142232
    },
    {
      "article": {
        "header": {
          "date_value": "14 Ara 2019 09:41",
          "title": "AĞAÇLAR🌳DA•••",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75379788_1070576269940847_8935206840045476847_n.jpg"
        },
        "main_article": {
          "quotes": [
            {
              "type": "metin",
              "text": "[AĞAÇLAR🌳DA•••]\n            Bir ağaçtır bu âlem; meyvesi olmuş âdem\n            (Besmele yerine yazıldı)\n\n            Ayıranın kendini ayırdığı tek bir cümleden ibaret bu âlemde, ağaçlarda... Buradaki DA\n            ayrı değil... Tek ve bütün olan bu âlem kitabı içinde ağaçlar.da ayrı değil, her bir\n            yaprağıyla birliğe dâhil çünkü bir ağacın dalını kırarsanız bir yıldız yerinden oynar\n            cânım erenlerim.\n\n            Ve yalan yok, ağaçlar da ağlar, sevgiye susar... Geldi mi geldi mi diyerek mevsimler\n            boyu sarılmayı bekler, gözlerini sımsıkı yumarak!\n\n            Sizin hiç ağaçlara sarılan, onları okşayan, Allah'la konuşmayı, ağacı dinlemeyi\n            bilen bir dostunuz oldu mu?\n\n            Farkındayım, biraz da mantıklı konuşalım birâder der gibisiniz\n            Tamam nasîbe inanan yolda, duaya inanan darda kalmaz ama… Peki siz dualarınızı kimin,\n            nasıl işittiğini ciddi ciddi düşündünüz mü hiç?\n\n            Kim akıllı kim deli\n            Kim uykuda kim diri\n            Anlayan gelsin beri\n\n            Bir ağacın altında derin derin düşünerek gerçeğe erenlere, O ağacın altında gerçek bir\n            ere, canları pahâsına söz verenlere, incire, zeytine ve ağaca yemîn edenden, yanan bir\n            ağaçtan insanlığa seslenenden, bin yapraklı selâm olsun... Son Sınır Ağacı'na\n            (Sidretu'l Muntehâ) varana dek!\n\n            Ağacın kolları yok,\n            ama tutar ışığı\n            bir öper, bir öper ki\n            ışık basar çığlığı\n\n            Görmedin mi Allah nasıl bir misâl getirdi: Güzel söz; kökü yerde sâbit, dalları göğe\n            doğru uzanan\n            güzel\n            bir ağaca benzer. [İbrâhim:24]\n\n            Varlık ağacının tohumu ve meyvesi, ağaçların secde ettiği kalem sâhibi böyle buyurdu:\n            Ben ağacın köküyüm, Ali bu ağacın gövdesidir. Hasan ve Hüseyin bu ağacın meyvesidir.\n            Ehl-i Beyt’imi sevenlerse bu ağacın yapraklarıdır.\n\n            Hâmiş: Ağaç kelimesinin kökeni yığaç; kimbilir o tohumda neler yığılı ve o ağaç nelere\n            aç... Yerden göğe ağan bir ağaca sarılmadan, ağaçla bir güzel durulmadan kim bilebilir\n            ki?"
            }
          ]
        }
      },
      "id": 201912140941
    },
    {
      "article": {
        "header": {
          "date_value": "14 Ara 2019 02:40",
          "title": "BAĞLIDIR ÖZÜMÜZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/0001_kus.jpg"
        },
        "main_article": {
          "quotes": [
            {
              "type": "metin",
              "text": "[BAĞLIDIR ÖZÜMÜZ]\n            Gâfil aç gözünü bak yüzümüze\n            Görmeden taş atma izimize\n            Râh-ı hakikat bağlıdır özümüze\n            Hakk’ın emr-i rızâsı bizdedir.\n\n            Biz gafil değiliz, Hak bizde mevcut\n            İkrâr imanla yoğrulmuş vücut\n            Âdem secdegâhımızdır eyleriz sücut\n            Hakk’ın mekânı durağı bizdedir.\n\n            Secdemiz kalbimizde cevahir dükkânıdır\n            İbâdet edenlere kani mekândır\n            Âşikârı gizlisi hepsi Hakk’a ayandır\n            Hakk’a doğru giden yol bizdedir\n\n            Hakk’ı yerde gökte sakın arama\n            Nefse uyup şerre, şura yarama\n            Aklın varsa dizilirsin sırama\n            Saf saf olan Ulu Dîvan bizdedir.\n\n            Salâvatla doğduk geldik cihâna\n            Ali babamız, anamızdır Fâtıma ana\n            Ebemiz Hatîce yoktur bir bahâne\n            Hak’tan gelen emr-i Kurân bizdedir.\n\n            Kurân’ı yalan yanlış okuma\n            Renksiz halı, kilim bize dokuma\n            Ansızın uğrarsın sonra okuma\n            Hak’tan atılan atom bizdedir.\n\n            Hakk’ın emri nerde ise Hak orada\n            Hak cümlesinden uludur her yanda\n            Kaldır perdeyi, gizlilik çıksın arada\n            Hakk’ın emri rızasına bağlılık bizdedir\n\n            Dil bizden, nefes Hak’tan, himmet Hazret-i Pir’den olup durur... Gerçek erenler demine\n            Hû; Hû diyendir Hû"
            }
          ]
        }
      },
      "id": 201912140240
    },
    {
      "article": {
        "header": {
          "date_value": "14 Ara 2019 01:36",
          "title": "HANGİ UZAKLARDA NİÇİN VARIZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75595288_517688822172486_6122117555174200492_n.jpg"
        },
        "main_article": {
          "quotes": [
            {
              "type": "metin",
              "text": "[HANGİ UZAKLARDA NİÇİN VARIZ]\n            Devlet-i Aliyye'nin fark edilmeyen, belki de biraz inat yüklü sırlarından olsa\n            gerek: Bütün savaşları Anadolu dışında tutmak, yurdu asla yaban ayaklara ezdirmemek.\n            \"Değmesin mabedimin göğsüne namahrem eli\" marşını tâ ezelden okumak!\n\n            Bu üstün tavır (askerî siyâset) sebebiyle merkez coğrafya; ürünü, kültürü, âbideleri,\n            medreseleri, eserleri ve sistemiyle ayakta durmuş, savaş alanı olmaktan korunabilmiş,\n            saldırılar önceden veya tam zamanında sınır ötelerinde karşılanmıştır.\n\n            Bu sebepten, Türkiye hâricinde üzerinde Ay yıldız’ın dalgalandığı tam 42 şehitlik\n            mevcuttur. Hiçbir milletin anayurdundan uzakta bunca şehitliği olmasa gerek.\n\n            Yeryüzünde Türk Şehitlikleri:\n            1- Berlin, 2- Atina, 3- Bağdat, 4- Belgrad, 5- Birmanya, 6- Budapeşte, 7- Bükreş, 8- Çek\n            Cumhuriyeti, 9- Filistin, 10- Gazze, 11- Hicaz, 12- İsrail, 13- Hindistan, 14- Irak,\n            (Kutü-lammare), 15- Îran, 16- İskenderiye (Seydibeşir), 17- Kahire, 18- Kore (Pusan),\n            19- Kudüs, 20- Kıbrıs, 21- Korfu, 22- Londra, 23- Letonya, 24- Lübnan (Zahle), 25-\n            Malta, 26- Makedonya, 27- Mısır (Bilbeyiş), 28- Odesa, 29- Pire, 30- Petrovski, 31-\n            Ruscuk, 32- Rodos, 33- Sivastopol, 34- Sibirya (Kagark), 35- Sofya, 36- Şam, 37-\n            Trablusgarb 38- Trieste, 39- Varna, 40- Niş, 41- Viladivostok, 42- Japonya ~Batan\n            Er.tuğrul gemisi adına\n\n            Bir belde bir kerre teslîm oldu mu artık o topraklar ilelebed kurtarılmış bölgedir. Zîra\n            Mecelle'den âdettir: \"Kim ölü bir arazi ihyâ ederse o arazi onundur\"\n\n            Ecdâdımızın ruh izlerini bıraktığı coğrafyayı, kültür havzamızı, zâhirî haritadan mâadâ\n            bir de bu âyetle okusak olmaz mı?"
            }
          ]
        }
      },
      "id": 201912140136
    },
    {
      "article": {
        "header": {
          "date_value": "14 Ara 2019 00:15",
          "title": "SENSİN YÂ RESÛLALLÂH",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/77144086_164326118139897_885515534048985228_n.jpg"
        },
        "main_article": {
          "quotes": [
            {
              "type": "metin",
              "text": "[SENSİN YÂ RESÛLALLÂH]\n            Sudûr-ı bâ'is-i kevn ü mekânsın yâ Resûlallah\n            Sutûr-ı dil-sitân-ı \"kün fekan\"sın yâ Resûlallah\n\n            Kâinatın zuhûra gelmesine sebeb sensin yâ Resûlallah. Allah'ın \"KÜN:OL\"\n            emriyle doğ.an, gönül alıp rahatlatan, noktayı açan satırlarsın yâ Resûlallah\n\n            Sen ol nûr-ı hüviyyetsin ki zâtın bilmedi ancak\n            Seni senle bilenlerde ayânsın yâ Resûlallah\n\n            Sen o hüviyetin nûrusun ki zâtın bilinmedi ancak seni seninle bilenlerde apaçık bilinip\n            durursun yâ Resûlallah\n\n            Vücûdun masdarü'l-mevcûd hayâtın hey'et-i âlem\n            Bu hayret-gâha bir emn ü emânsın yâ Resûlallâh\n\n            Varlığın, yaratılan varlıkların açığa çıktığı kaynak, hayatın ise âlemin toplanıp bir\n            araya geldiği câmi. Bu hayret mekânında (dünyâ) güven ve emniyet bağışlar durursun yâ\n            Resûlallah\n\n            Deminden zâhir oldu âlem-i nâsut u lâhut hep\n            Bu mevcûdâta bir ruh-ı revânsın yâ Resûlallah\n\n            Madde ve manâ, ulûhiyet âleminin hepsi senin nefesinden zâhir oldu. Sen yaratılmışlara\n            hayat veren, her var olanda yürüyen, can bağışlayan bir sevgilisin yâ Resûlallah\n\n            Sesindir inleten her devrde tanbûr u zenbûru\n            Sözündür dinlenen nutk u beyânsın yâ Resûlallah\n\n            Her devirde tanbur ve zenburu inleten senin sesin, dinlenen yegâne söz de senin\n            sözündür. Sonsuz, sınırsız bâtındaki manânın, her şeyden zâhir olmuş hâli sen olmakla,\n            her varlıktan konuşan ve birlik gerçeğini izâh buyuran da sensin yâ Resûlallah\n\n            Halâs etdi kudûmün varta-i işrâkden halkı\n            Kelâmınla bu halka cism ü cansın yâ Resûlallah\n\n            Dünyaya ayak basman yâni zuhûrun, halkı biri iki görmenin, iki bilmenin tehlikesinden,\n            şirk engelinden kurtardı. Can veren sözlerinle, cümle mevcûdâta hem suret hem özsün yâ\n            Resûlallah\n\n            Lisânın kilk-i takdîr levh-i mahfûz sîne-i pâkin\n            Nasîbin herkese ihsân kılansın yâ Resûlallah\n\n            Senin tertemiz sînen, Hakk'ın levh-i mahfûzu, korunmuş levhâsı lisânın da kudret\n            kalemidir. Zât-ı ulûhiyetten aldığın bu emânetle dembedem aslına susayan her cânı\n            sulayan sensin yâ Resûlallah"
            }
          ]
        }
      },
      "id": 201912140015
    },
    {
      "article": {
        "header": {
          "date_value": "12 Ara 2019 21:54",
          "title": "NE VARSA SENSİN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/77413063_442493099751414_5953487355077074889_n.jpg"
        },
        "main_article": {
          "quotes": [
            {
              "type": "metin",
              "text": "[NE VARSA SENSİN]\n            Bütün yollar sana gider\n            Senden gelir, sende biter\n            Yollar sana kapı açar\n            Başka bir yol yoktur yâ Hû!\n\n            Cümle âlem senin yolun\n            Cümle varlık senin kulun\n            Kesret denen senin birin\n            Senden başka yoktur yâ Hû!\n\n            Uzak değil hep bizdesin\n            Her kuldaki nefes sensin\n            Cümle sesler senin sesin\n            Zikir Zâkir sensin yâ Hû!\n\n            Bu âlemde hikmetin çok\n            Her varlığa himmetin çok\n            Kulun başka sâhibi yok\n            Zât-ı mevcûd sensin yâ Hû!\n\n            Yerler gökler hepsi sensin\n            Eşya örtü, aslı sensin\n            Örtü denen nûr da sensin\n            Bütün âlem sensin yâ Hû!\n\n            Aman yâ Hû\n            Yâ men Hû\n            Yâ men leyse illâ Hû\n            Allâhu ve-lâ sivâhu!\n\n            Cuma, kendi gölge varlığından geçmek,\n            Hak'ta Hak olmaktır. Hak elbisesini giyinmek, Hak ile Halk'a çıkmaktır.\n\n            Cumamız; kalbinize nûr ola, bu nurdan bakışınıza vahdet dola, bu birlik görüşünden\n            hâliniz şefkat bula tâ böylece âlemlere rahmet olasınız cânım erenlerim"
            }
          ]
        }
      },
      "id": 201912122154
    },
    {
      "article": {
        "header": {
          "date_value": "12 Ara 2019 04:28",
          "title": "MEYDÂN.DA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75312602_178704093281846_4854505890797400987_n.jpg"
        },
        "main_article": {
          "quotes": [
            {
              "type": "metin",
              "text": "[MEYDÂN.DA]\n            İkrar verdim dönmem elest bezminden\n            Müridim, ikrârı îmandan aldım\n            Başka seyran gördüm kendi özümden\n            Bu muhabbeti ben Merdân’dan aldım\n\n            Nâr ü bâd ü hâkden halk oldum\n            Kendi kendim ana rahminde buldum\n            Müddet tamâm oldu dünyâya geldim\n            Bu ibret-nümâyı cihandan aldım\n\n            Bildiğim unuttum eylerem feryâd\n            Derdim budur dil yok isteyem imdâd\n            Tekrar yine ta’lîm etti bir üstâd\n            Dersimi mekteb-i irfandan aldım\n\n            Can gözü gafletten açıla düştü\n            İkilik perdesi seçile düştü\n            Kudret hazînesi açıla düştü\n            Cevâhiri kân-ı mercandan aldım\n\n            Bu bir gizli sırdır her can duyamaz\n            Ehl-i aşkın katarına uyamaz\n            Değme cevher-füruş bahâ koyamaz\n            Bu dürr ü yektâdır ummandan aldım\n\n            Bu aşk ki görünmez bilmem nerdedir\n            Esrâr-ı hakikat gizli yerdedir\n            Gerçeğe ayandır bize perdedir\n            Hakikati Şâh-ı Merdan’dan aldım\n\n            Gel düşünme akla sığmaz bu ilim\n            Kudret hazînesi miftâhı dilim\n            Bir ulu dergâha ulaştı yolum\n            Bilmeyen sanır ki dükkândan aldım\n\n            Âh edüb utandım kendi sözümden\n            Mest olub turâba düştüm özümden\n            Kanlı yaş akıttım iki gözümden\n            Mâcerâyı çeşm-i giryandan aldrnı\n\n            Şeriat sancağı geldi dikildi\n            Tarikat yolunda dürrler saçıldı\n            Ma’rifet deryâsı taştı döküldü\n            Hakikati pir ü pirandan aldım\n\n            Hakikat yolunda gör savaşımı\n            Akıttım gözümden kanlı yaşımı\n            Pirler eşiğine koydum başımı\n            İcazet ol demde meydandan aldım\n\n            Hak budur sözüme hîle katmazam\n            Herkese bu sırrı ayân etmezem\n            Kıymeti bilinmez yerde satmazam\n            Ben bu nasihati bir candan aldım\n\n            Çalış bu girdâbın çık yöresine\n            Derman gizlenübdür derd arasına\n            Merhem sarılır mı aşk yarasına\n            Bu ilm-i hikmeti Lokman’dan aldım\n\n            Âlem baştan başa bir seyrangâhtır\n            Gir gönül şehrine gör ne dergâhtır\n            Bir gizlice sırdır kudretullahtır\n            Yazılmış defter ü dîvandan aldım\n\n            Terk ü tecrid oldum döktüm kabâyı\n            Eğnime giyindim şâl ü abayı\n            Bana sorun kimden aldım yasayı\n            İsmâil’e inen kurbandan aldım\n\n            Dünyâdan el çektim erkândır işim\n            Çeşm ile burhandır dökülür yaşım\n            Sizlere hediye eldedir başım\n            Ol yeşil yaprağı Selman’dan aldım"
            }
          ]
        }
      },
      "id": 201912120428
    },
    {
      "article": {
        "header": {
          "date_value": "11 Ara 2019 05:41",
          "title": "OKUNMAMIŞ BİR MEKTUP",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75379886_198459037987095_5604768571531191895_n.jpg"
        },
        "main_article": {
          "quotes": [
            {
              "type": "metin",
              "text": "[OKUNMAMIŞ BİR MEKTUP]\n            Nefsini latîf kılıp onu Hak olarak isimlendiren ve nefsini kesîf kılarak O'nu halk\n            olarak isimlendiren Allah'a hamd olsun.\n\n            Ey benim canım,\n            Kendini nefyederek yaptığın bir saatlik tefekkür,\n            kendini isbât ederek yaptığın bir senelik ibâdetten daha hayırlıdır.\n\n            Rabbin seni senden, kayd-ı bedenden alsın, ol nefes bahrine salsın.\n\n            Kabul olan, rağbet bulan, bu âteşîn niyâzın ardından bir söz doğdu, dilsiz dudaksız:\n\n            Aslolan kalptir, kıble ve merkez kalp evindedir!\n\n            Bende olan âşikâr sensin\n            Ben hod yoğum, ol ki var sensin\n\n            Ve sonra derinlerden bir ses duydu duyan, aşka uyan:\n\n            Kalbin olan cennetime gir... Benimle sohbet etmekle ve benim huzurumda ebedî olarak\n            hazır olmakla sevîn!\n\n            İkilik şirktir, ondan sakın\n            Muvahhîd ol çünkü birsin\n            Kendi fenâ ve fakrını gör\n            Lâ'yı geç sen illâ'sın\n\n            Bu kâr-hânede bilsem neyim, benim ne'm var, gözümde nem var, sözümde sen..."
            }
          ]
        }
      },
      "id": 201912110541
    },
    {
      "article": {
        "header": {
          "date_value": "10 Ara 2019 23:50",
          "title": "TEVHÎD SOHBETİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/79372664_534019617455389_5772798324698886404_n.jpg"
        },
        "main_article": {
          "quotes": [
            {
              "type": "metin",
              "text": "[TEVHÎD SOHBETİ]\n            Gelin ey ehl-i şevk olan yârân\n            Kılalım bâğ-ı cenneti seyrân\n            İdelim çünki buyurur Rahmân\n            Sohbet-i lâ ilâhe illallâh\n\n            Çün bize \"fezkurûnî\" der Hâlık\n            Giderip gafleti olun ayık\n            Sanmanız herkese olur lâyık\n            Devlet-i lâ ilâhe illallâh\n\n            Dili zeyn eyleyip anın adın\n            Bu gönül içre bulasız dadın\n            Çalınır çünki arşta durmadın\n            Nevbet-i lâ ilâhe illallâh\n\n            Bir olup cümleten dil ü dîde\n            Edelim zikr-i Hakk’ı her yerde\n            Boyasın bizi reng-i tevhîde\n            Sıbgat-i lâ ilâhe illallâh\n\n            Aç gözün nice olasın nâim\n            Giyme gaflet palâsını dâim\n            Bu libâsı diken giyer dâim\n            Hil’at-i lâ ilâhe illallâh\n\n            Ger sefâ hâsıl-ise cânında\n            Verme nefse murâdını sen de\n            Ehl-i hâl olana yeter bunda\n            İzzet-i lâ ilâhe illallâh\n\n            Çün mükerremsin anla ey bende\n            Cünd-i şeytâna olma efgende\n            Zülfikâr-ı Alî gibi sende\n            Heybet-i lâ ilâhe illallâh\n\n            Zevk-i zikrin bu cânına irsin\n            Bu gönülden gerekmezi silsin\n            Cehd edegör ki kalbine girsin\n            Hey’et-i lâ ilâhe illallâh\n\n            Nice bir zikr eder dilin ağyâr\n            Gele bu zikri edelim tekrâr\n            Çün gire kalbine komaz deyyâr\n            Gayret-i lâ ilâhe illallâh\n\n            Bu dilinden sadâ-yı hû çıksın\n            Gönlüne ma'rifet suyu aksın\n            Nefsinin hep hisârını yıksın\n            Satvet-i lâ ilâhe illallâh\n\n            Şemsiyâ zâkir ol hakîmâne\n            Kalbini kâbil eyle irfâna\n            Ko devâyı dil ü cisim câna\n            Sohbet-i lâ ilâhe illallâh\n\n            Gönüllere mârifet suyu akması, gerekmezi silmesi, reng-i tevhîde boyaması için, bu\n            şerbetten bir kez de siz için:\n\n            Ancak sen varsın fikrinin \"Lâ ilâhe illallâh\" ritminde tekrârı ile bir(ile)hoş\n            olasınız cânım erenlerim"
            }
          ]
        }
      },
      "id": 201912102350
    },
    {
      "article": {
        "header": {
          "date_value": "10 Ara 2019 12:26",
          "title": "İLK.İN.ŞİİR.İ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/70847909_184249289364742_5348825136607186612_n.jpg"
        },
        "main_article": {
          "quotes": [
            {
              "type": "metin",
              "text": "[İLK.İN.ŞİİR.İ]\n            İnsan, sığınma ihtiyacı hissedendir ve insan unuttuğuyla tekrar tanışabilir... Evvele\n            yolculuk için gözünü kapat, zamanı duraklat, nefesini hisset: Hatırla sevgili!\n\n            Gerçek şu ki insan, öz benliği üzerine yönelmiş keskin ve derin bir bakıştır... Doğrusu\n            insan kendini tanıyabilecek bir yetenektedir. [Kıyamet:14'den mülhem]\n\n            Ne kadar uzun ve karmaşıksa da her yazgı gerçekte \"bir tek an\" içerir: insanın\n            gerçekte kim olduğunu anladığı an!\n\n            Kendi hakîkatine uyanan, hakîkatin kendindedir vesselâm"
            }
          ]
        }
      },
      "id": 201912101226
    },
    {
      "article": {
        "header": {
          "date_value": "10 Ara 2019 11:50",
          "title": "SELÂM(I)YAYINI(Z)",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/77023074_170608397477005_545898567881026991_n.jpg"
        },
        "main_article": {
          "quotes": [
            {
              "type": "metin",
              "text": "[SELÂM(I)YAYINI(Z)]\n            Güney Afrika'da Swahili dilinden kadîm bir selam sözü:\n            Sawubona!\n            Seni görüyorum\n\n            Seni görüyorum. Ruhunu, varlığını hissediyorum. İşte şimdi buradayım ve seninle birlikte\n            aynı özdenim, benden sana zarar gelmez!\n\n            Cevâben:\n            Shiboka!\n            Senin için varım\n\n            Bu esnada muhatabın gözünün içine bakmamak ve gülmemek de ayıp sayılırmış... Tâze bilgi.\n\n            Allah kelimelere, isme-resme itibar etmez meğer özünden seslenen kendi ola erenlerim.\n\n            Bizim verdiğimiz selâm, namazdan sonra da (Hakkın ZAHÎR ismi olan Halk içinde) Hak ile\n            birlikte olduğunu \"dâim namazda, huzurda olduğunu unutmayasın\" için hatırlatma\n            sözü değilse ya nedir?\n\n            Hatırlanmak en güzel armağan olsa gerek... Şu üç günlük dünya sahnesinde. Ve sevmek\n            vermektir, vererek olmaktır; nihâyetinde vererek O'nun olduğunu hatırlamaktır.\n\n            Öyleyse içtenlikle selam verin, sadaka verin, hediye verin, gülü.verin ki sevme\n            filizlensin içinizde ve bu filizden iman tomurcuklansın; dâhi vermenin en zoruyla\n            sınanan Hz İbrahim, O'nun dostu (Halilullâh) değil mi?\n\n            Bilene, sevene, verdikçe tamamlanana bütün dillerde.n, büsbütün selâm olsun..."
            }
          ]
        }
      },
      "id": 201912101150
    },
    {
      "article": {
        "header": {
          "date_value": "9 Ara 2019 23:37",
          "title": "YALNIZ•O",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/72292509_1012279279106237_1379625415549157844_n.jpg"
        },
        "main_article": {
          "quotes": [
            {
              "type": "metin",
              "text": "[YALNIZ•O]\n            İnsanlar köprü kuracakları yerde duvar ördükleri için yalnız kalırlar, insanlar\n            mevcûdâta merhametten çok, şahsî menfaatlerini düşündükleri için yalnız kalırlar,\n            insanlar iyilikten çok hırsı düşündükleri için yalnız kalırlar.\n\n            Hâsılı \"Tek ve Bütün\" olan varlığın işleyişinden habersiz \"Ben\"\n            diyen her insan yalnızdır. Seni, senden çalmışsın ne derin yalnızlık!\n\n            Şimdi ey can, eğer sen de \"yalnız\" olduğunu düşünüyorsan peki bunu can\n            kulağına fısıldayan kim!\n\n            Filmin sonunda bir ses duyacağını söylesem bana inanır mısın?\n\n            Aslında hiç yalnız kalmadın; bir nefes kadar yakın(d)ım sana!\n\n            Ben, yalnızım~ rüyâsından uyanan insanın, doğal hali olan \"kulluğu\" başlar,\n            daimi salât ve zikir ile birlik yayını kuldan akar durur zîrâ arı ne yese bal olur\n            vesselâm"
            }
          ]
        }
      },
      "id": 201912092337
    },
    {
      "article": {
        "header": {
          "date_value": "9 Ara 2019 21:45",
          "title": "GÖNÜL HÂNESİNDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/79180355_157366405644630_5464876561196973243_n.jpg"
        },
        "main_article": {
          "quotes": [
            {
              "type": "metin",
              "text": "[GÖNÜL HÂNESİNDE]\n            HAC-UMRE: İnsanlığın en doğal hâli olan her kulun, O'nu evi olan Kâbe’yi ziyâret\n            etmesi şeklindeki ibâdet\n\n            Kime ki Kâbe nasip olsa Huda rahmet eder\n            Her kişi hânesine sevdiğini davet eder\n\n            SA'Y: Hac ve umre ibadetlerinde Safâ ile Merve tepeleri arasında yedi defa gidip\n            gelme:\n\n            Sen Merve ile bana Safâsın\n            Ucdan uca gönlüme safâsın\n\n            KA'BE: Beytullah, âşıklar kıblesi, gönül Hânesi: O'nun evi\n\n            Nasıl ki nur arayan gölgeler, güneş geldi mi kaybolur. Gölge varsa güneş yok, güneş\n            varsa gölge yoktur... İşte Hac O'nun evini ziyârettir amma ev sâhibini ziyaret\n            ederek, güneşe mâruz kalanların dönüşte adları anılmaz olur elbet:\n\n            Çün doldu vücûdum evi senlik\n            Mahv oldu ey dost bende benlik\n\n            Elbet gelip geçerken günler yürek usulca pas tutar, pişmanlıkla dökülen bir damla yaş,\n            ummânı yıkar:\n\n            Harâb oldu gönül ya Rab\n            Evindir ânı tamir et\n\n            Aşk kitabından ümitle yazıldı..."
            }
          ]
        }
      },
      "id": 201912092145
    },
    {
      "article": {
        "header": {
          "date_value": "9 Ara 2019 12:19",
          "title": "ÖNCE O: İLLÂ O",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/74532807_2416551861997096_854381729246229390_n.jpg"
        },
        "main_article": {
          "quotes": [
            {
              "type": "metin",
              "text": "[ÖNCE O: İLLÂ O]\n            Kâ‘b [el-Ahbâr] der ki: Tevrât’ta gördüm: \"Hiçbir kimse, Allah Teâlâ tarafından\n            sevilmedikçe başkaları tarafından sevilemez. Cenâb-ı Hak bu sevgiyi göktekilere sonra da\n            yeryüzündekilere indirir.\" Kâ‘b, \"Bu hükmün aynısını Kur’an’da da gördüm\"\n            demiştir.\n\n            İman edip imanın gereğini uygulayanlara gelince, Rahmân onlar için bir sevgi\n            oluşturacaktır. [Meryem:96]\n\n            Muhakkak ki iman edenler ve dosdoğru Hak yolunda çalışanlar, bütün varlığı nuruyla\n            saranın sevgisi üzere hareket ederler.\n\n            Yâni yağmur gibi sevgi de gökten yağar, yücelerden iner, yerden bitmez, cisimden\n            yükselmez!\n\n            Cismin kıymeti rûh iledir; rûhun kıymetiyse sevgiliden aldığı ışıkla yansıttığı aydınlık\n            kadardır. Evet nur, biraz daha nur... Sevgililer, bir.birinin güneşinde ısınırlar,\n            âşıklarsa yanarlar, bir olurlar.\n\n            Sevgi nedensizdir; sevmemenin nedeni vardır! Hak erenlerin nazarında gerçek sevginin\n            zıddı nefret değil merhamet ve acıma hissidir. Âlemlere rahmet olan şefkat peygamberi\n            kimdi hatırla ama!\n\n            Ve hiçbir insana yan bakışı olmayan kimdi? Ve kimdi yan gözle bakmadı kır çiçeklerine\n            bile?"
            }
          ]
        }
      },
      "id": 201912091219
    },
    {
      "article": {
        "header": {
          "date_value": "9 Ara 2019 08:12",
          "title": "BEN(İM)KİM(LİĞ)İM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75426218_419442938937285_8566986619040416860_n.jpg"
        },
        "main_article": {
          "quotes": [
            {
              "type": "metin",
              "text": "[BEN(İM)KİM(LİĞ)İM]\n            İçimde neler oluyor?\n            Ruh ve beden birlikteliğinde bir zihin yıllardır ben olma alışkanlığını seyrediyor.\n\n            Ruh dediğimiz tek ve parçalanamaz bir bütündür. Ruh varlık denen şeyin ta kendisidir.\n            Ruh birdir; ikilik ve ikilikten doğan şeylerle bir çekim, güven, sevgi hissetmez bizzat\n            sevginin kaynağıdır. Ruh, zıddı olmadığı için kendi dışında birşey olmayandır.\n\n            O halde insan, ruh sâhibi beden midir? Bedeni tecrübe eden bir ruh mu?\n\n            İnsanın yalnızca yarısı kendisidir; öteki yarısı da kendisini nasıl ifade ettiğidir:\n            Anla artık! Ruhu deneyimlemeye gelmiş beden değilsin, bedeni deneyimlemeye gelmiş\n            ruhsun! İnsanın içini dolduran ifâde bu!\n\n            Beden, zihin ve bedenin zihne tepkisi olan duygular birer âlettir. Özüm olan ruh\n            kontrolünde, bu âletlerle dünyayı deneyimliyorum.\n\n            Bedeni elbette severim ben veyâ benim demeden bana emaneten verilen pek değerli bir\n            armağan olarak nasıl sevmeyeyim. Ona ben der sonra başkasına emanet verilen bedenle\n            kıyaslarsam... Özdeşleşme gafleti olmaz mı?\n\n            Dünya sahnesine bir kaç rolü bir kaç kostüm ile deneyimlemeye gelen anonim bir varlığım.\n            İsimsiz, sıfatsız, makamsız, nişansız olduğumu unutma gafleti beni bir kimliğe mahkûm\n            \"kişi\" yapar. Ben zannettiğim kişiyi deneyimleyen bir ruhum. Sen dediğim şeyle\n            de hakikatte zerre kadar farkımız yok.\n\n            Benim tek bir canım, yüz bin tenim var. Ama ne yapayım ki ağzımı bağlamışlar. Binlerce\n            insan gördüm ki ben onlar olmuşum sanki. Ancak onların arasında yalnız kendimi\n            göremedim. [Hazret-i Pir Mevlânâ: veli külli vechetin evlânâ]\n\n            Neydi mottomuz:\n            Ayıran kendini ayırır; bütünü büsbütün sevelim, sevilelim erenlerim\n\n            Sen sana ne sanırsan ayruğa da anı san\n            Dört kitâbın manâsı budur eğer var ise"
            }
          ]
        }
      },
      "id": 201912090812
    },
    {
      "article": {
        "header": {
          "date_value": "9 Ara 2019 02:10",
          "title": "HAK DER:KADER HAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/74607007_574372250047319_1772838637742482275_n.jpg"
        },
        "main_article": {
          "quotes": [
            {
              "type": "metin",
              "text": "[HAK DER:KADER HAK]\n            Enes oğlu Mâlik Hazretleri tarafından rivâyet edilen bir hadiste, Varlığın Sevinci olan\n            Efendimiz, kadere imânın lüzumunu belirtmiş ve \"Kul, kadere, hayrına ve şerrine,\n            tatlısına ve acısına inanmadıkça imanın lezzetini bulamaz\" buyurmuş ardından da\n            eliyle sakalını tutarak bizzat tekrarlamıştır: \"Kadere, hayrına ve şerrine\n            tatlısına ve acısına iman ettim\"\n\n            İnsanlığın tarifinden bu kutlu sözü rivâyet eden Enes oğlu Malik Hazretleri metni\n            naklettikten sonra aynı şekilde sakalını sıvazlamış: \"Kadere, hayrına ve şerrine\n            tatlısına ve acısına iman ettim.\" demiştir.\n\n            Bu hadisi rivâyet eden diğer bütün râviler hadisin peşinden aynı hareketi\n            tekrarlamışlardır. Böylece fiilî ve kavlî bir teselsül meydana gelmiştir.\n\n            Kahr u lutfu şey’i vâhid bilmeyen çekti azâb\n            Ol azabdan kurtulup sultân olan anlar bizi\n\n            O erler için kahır ve lutfun yaratıcısı birdir, başka\n            yaratıcı yoktur. Nice lütûf O'nun ihsânı ise, kahır da ancak O'nun\n            hediyesidir. Yayın tek merkezden, hayr ve şer Allah’tandır.\n\n            Hakikatte eşyada renk yoktur, zihinde bir okuma neticesinde renk kavramı oluşur. Eşya ve\n            fiiler insana nispetle evveli ve âhiri, bâtını ve zâhiri bilinmediğinden iyi-kötü,\n            güzel-çirkin sanılsa da O'nun her işi, her anda mahzâ hayırdır. Bunu bilmeyen\n            işleri\n            şuna buna isnâd eylediğinden azap çeker, ateşini yanında taşır.\n\n            Ego düzeyinde: Allah beni varlıkla da yoklukla da evlatla da dostla da imtihan etti...\n            Çok zordu, kadere inanmasam altından kalkamazdım.\n\n            Öz düzeyinde: Allah'ın aziz bir misafiri, geçici bir halifesi olarak göründüm bazı\n            şeyler deneyimledim... Acı ya da tatlı. Önce tatlı sonra acı gelenler de oldu, bütün\n            senaryo tek bir merkezden olduğundan şehâdet ederim ki olan güzeldi, çokkk güzeldi.\n\n            Kadere böylece iman eden, kederden emîn olur, dünyada cenneti bulur.\n\n            Özü güzellerden bir güzel, başına gelen bunca işten sonra, derîn bir âh ile sakalını\n            sıvazladı ve perdenin ardındaki eli görürcesine içinden yüzüne karşı gülümseyerek:\n            \"sessizlik boş değil cevaplarla dolu\" dediyse de dışarıdan başka türlü\n            duyuldu:\n            Birsin Allah'ım\n            Bilirsin Allah'ım\n            Karışmam Allah'ım\n\n            İşbu nükteye âşinâ olanlar bir b.aşka şîveyle tanırlar birbirini vesselâm"
            }
          ]
        }
      },
      "id": 201912090210
    },
    {
      "article": {
        "header": {
          "date_value": "8 Ara 2019 22:18",
          "title": "KARIŞMAMAK LÂZIM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/75285378_436529803693882_3061418343005777140_n.jpg"
        },
        "main_article": {
          "quotes": [
            {
              "type": "metin",
              "text": "[KARIŞMAMAK LÂZIM]\n            Hor bakma harâba, olasın mamur\n            Fırına atılmaz mayasız hamur\n            Sen kendi nefsine olduysan memur\n            Çekil bir köşeye, ele karışma\n            Bilinmez kul ile Hak’taki ara\n            Her ne arar isen özünde ara\n            Tarağın güçlüyse başını tara\n            Eldeki perçeme kele karışma\n            Tapma cehâlete taptığı bâtıl\n            Seversen Ali’yi kul ol da satıl\n            Cehd eyle caddede kervana katıl\n            Gayrı yerden giden yola karışma\n            Dost Perîşan pişir söyle sözünü\n            Sözün gibi eyle kendi özünü\n            Eğer çalamazsan aşkın sazını\n            Dokunma perdeye, tele karışma\n\n            Bencileyin hâriçten gazel okuyanlara, dost hânesinin kapısın henüz bulup açmadan,\n            içindeki hazîneyi arzûlayana iç.eriden dostça bir tavsiye: Allah'ın işine\n            karışmamak lâzım, mücâhede eyleyip müşâhede bulup içine karışmak lâzım içine..."
            }
          ]
        }
      },
      "id": 201912082218
    },
    {
      "article": {
        "header": {
          "date_value": "8 Ara 2019 07:22",
          "title": "PAZAR EYLEDİK GÖTÜRÜ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/74814108_572777506631870_276158563268931466_n.jpg"
        },
        "main_article": {
          "quotes": [
            {
              "type": "metin",
              "text": "[PAZAR EYLEDİK GÖTÜRÜ]\n            Hak ile pazarım bile gezerim\n            Dâim sezerim, Hak bendedir bende\n            Ben yâdda kaldım, kalbe saklandım\n            Sıdkım pakladım, Hak bendedir bende\n\n            Ateşe girersem yanmazam asla\n            Hem zehir yer isem ölmezem asla\n            Hak'tan ayrı mıyım, sanmazam asla\n            Pek çok yokladım, Hak bendedir bende\n\n            Burası nâdâna pek uzacıktır\n            Zühd ü takva insana tuzacıktır\n            Mürşide hizmeti bir mezeciktir\n            Nutku hakladım, Hak bendedir bende\n\n            Hak ile birlikte yanar mı Yunus?\n            Doymayınca kalbi kanar mı Yunus?\n            Kırk yıllık hizmetten döner mi Yunus?\n            Onu sakladım, Hak bendedir bende\n\n            Emr-i Resûl'den asla şaşamaz Yunus\n            Tefrik zümresine düşemez Yunus\n            Nur-u Muhammed'siz coşamaz Yunus\n            Bir kucakladım, Hak bendedir bende\n\n            Mâdem dervişler hû deyû gezer, Hû Hûdan huyunu sezer, bir olup gerçek erenler demine hû\n            diyendir hû"
            }
          ]
        }
      },
      "id": 201912080722
    },
    {
      "article": {
        "header": {
          "date_value": "8 Ara 2019 01:31",
          "title": "KİMSEDEN DEĞİL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/0001_kus.jpg"
        },
        "main_article": {
          "quotes": [
            {
              "type": "metin",
              "text": "[KİMSEDEN DEĞİL]\n            Kendimden uzak değil benim çektiğim\n            Benden bana oldu, kimseden değil\n            Aldığım bu mahsül kendi ektiğim\n            Benden bana oldu, kimseden değil\n            Aldattım kendimi havada uçtum\n            Rüzgar tarlasında fırtına biçtim\n            Ümit deryasında hayala düştüm\n            Benden bana oldu, kimseden değil\n            Kuru derelerde çağladım aktım\n            Asılsız yalana umut bağladım\n            Sayar deyu hep ağyara ağladım\n            Benden bana oldu kimseden değil\n            Temelsiz binada çatısız evde\n            Kendimi zannettim köşk ü sarayda\n            Ahmağın ilâcı yokmuş ne fayda\n            Benden bana oldu kimseden değil\n            Nesî.miyim der ki tanı sen seni\n            Sana düşmandır bil azgın nefsini\n            Benim işim zülm ü ithâm ben beni\n            Benden bana oldu kimseden değil\n\n            Her insan yapıp ettikleriyle, başına gelene ve geleceklere davetiye çıkartır durur.\n\n            Zerre kadar hayır işleyen hayır, zerre kadar şer işleyen şer... Onun karşılığını görür,\n            ettiğini bulur. [Zilzâl:7'den mülhem]\n\n            Bu (azap) kendi ellerinizle oluşturduklarınızın sonucudur. Allâh, kullarında hak\n            etmediklerini açığa çıkarmak suretiyle zulümde bulunmaz! [Ali İmrân:182]\n\n            Hâlin ne ise müşteri sen oldun o hâle,\n            Noksânı meğer adl-i İlâhîde mi sandın?\n\n            Muhabbetle selâm olsun kendimden kendime..."
            }
          ]
        }
      },
      "id": 201912080131
    },
    {
      "article": {
        "header": {
          "date_value": "7 Ara 2019 22:31",
          "title": "KENDİNİ BİL:G.AYRI GÖRME",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/fotograflar/78710234_431923121029929_2252012646493514288_n.jpg"
        },
        "main_article": {
          "quotes": [
            {
              "type": "metin",
              "text": "[KENDİNİ BİL:G.AYRI GÖRME]\n            Bu dünyâ dediğin hoş bir seyrândır\n            İnsanlar kendini bildiği zaman\n            Gönül bir saraydır sevgi sultândır\n            İnsanlar kendini bildiği zaman\n            Garîbânın gözlerinde sel olmaz\n            Dertli Kerem boşa yanıp kül olmaz\n            İnsanlık bir bütün; aslâ el olmaz\n            İnsanlar kendini bildiği zaman\n            Belki câhil olan şaşar bu işe\n            Kâmil olan kişi eyler temâşa\n            Ne gerek kavgaya ne lüzûm savaşa\n            İnsanlar kendini bildiği zaman\n            Ozanım ben, yalanlara karnım tok\n            Geldi geçti baştan böyle nice çok\n            Dost Perîşân çağırmana hâcet yok\n            İnsanlar kendini bildiği zaman\n\n            Gözü kör olana ne yapsın Hızır\n            Yâ Hızır Yâ Hızır Yâ Hızır Yâ Hızır\n            Gözü görenlere her yerden hazır\n\n            Aşkından yanar yüreğim, yandığım bana hoş gelir. Hakkı gerçek sevenlere, cümle âlem\n            kardeş gelir.\n\n            Kendini bil; g.ayrı görme ve şunu hiç unutma: her \"ben\" diyen yalnızdır!\n\n            Gönlünde ateş-i aşk yoksa cehennemden ötesi yok, yanındaki ile 'biz'\n            olamamışsan cennet diye bir şey yok!\n\n            İnsanlık bir bütün; aslâ el olmaz...\n            Ayıran kendini ayırır, bütünü büsbütün sevene, candan sevgilerle..."
            }
          ]
        }
      },
      "id": 201912072231
    }
  ]
}