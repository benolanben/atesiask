{
  "id": 201812211654,
  "article": {
    "header": {
      "background_image": "https://raw.githubusercontent.com/benolanben/atesiask/main/fotograflar/0001_kus.jpg",
      "date_value": "21 ARALIK 2018",
      "mini_title": "agah olasın",
      "tags": [
        ""
      ],
      "title": "Dilküşâ-1",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Dilküşâ-1"
        },
        {
          "type": "metin",
          "text": "Sırf bu kelimenin açılması için lugate mürâcaat edildiğinde,\n(ﺩﻟﻜﺸﺎ) Farsça kuşā < guşā “açan” ile gönle ferahlık veren, iç açıcı, ferahlatıcı manâsını buluyoruz, biraz daha âşinâ olmak için bir de cümle içinde kullanalım:\nYoktur daha dil-küşâ tesellî\n\n"
        },
        {
          "type": "spoiler",
          "text": "Bir mâder önünde ağlamaktan\n"
        },
        {
          "type": "metin",
          "text": "(Cenap Şahâbeddin’e rahmet olsun)\nBir anne kucağında içini dökmekten, daha ferahlatıcı teselli mi olurmuş?\n\nÂdemin küçüğü olan âlemde de sıkılan yağmur bulutları da rahatlamak için yaşını yere akıtmıyor mu?\n\nİşte hakîkate susamış taliplere, bir olup birliğe birikmek için vakti gelenlere, Baba Kaygusuz Abdal Hazretleri’nden içimizi ferahlatan mesnevîsi 15. yüzyılın arı duru öz Türkçesiyle:\n\n"
        },
        {
          "type": "alt_baslik",
          "text": "DİLKÜŞÂ\n"
        },
        {
          "type": "metin",
          "text": "(İzinsin okunması halinde mes’uliyet niyetlenendir vesselâm)\nMefāʿilün mefāʿilün feʿûlün\n\nGel iy kendü ḥāline yol bulanlar\n\nBu yolda kendü mikdārın bilenler\n\n(Kendine varan yolda kendi değerini, niceliğini bilenler)\n\nİrişenler bu vaḥdet menziline\n\nCān u baş terk idenler ʿışḳ yolına\n\nMaʿānį burcına seyrān idenler\n\nVücūd-ı ḳaṭresin ʿummān idenler\n\nGirüben ʿışḳ deñizin boylayanlar\n\nMaʿānį izleyüp ṣoy ṣoylayanlar\n\n(Aşk denizini bir uçtan bir uca geçip manâları izleyerek aslını tahkîk edenler)\n\nNe dimekdür bilen ʿilm-i ledüni\n\nOlan ṣıdḳ-ıla bu ʿışḳuñ cünūnı\n\n(Dâvet umûmî olmayıp sıdk ile bu aşkın cünûnu olanlaradır yâni sadâkat ve içtenlikle (öyle ucundan kenarından değil) insanın dış âlemle ilgisini kesecek şekilde, aşkın çekim alanına dâhil olanlara bir çağrı)\n\nBu maʿnį baḥrına zevraḳ düzenler\n\nBu vaḥdet ḳuşlarına faḳ düzenler\n\n(Bu hakîkat denizine varmaya gemi, bu vahdet kuşlarına tutunmaya tuzak, tertip ve tedârik edenler yani yol hazırlığı olanlar)\n\nİrişenler Süleymān menziline\n\nOlanlar ʿandelįb vaḥdet güline\n\n(Hava, hevâ, nefsi kontrol altına alanlar, hangi gülün bülbülü olduğunu bilenler)\n\nÖzüni Sulṭāna vuṣlat görenler\n\nSulṭānı Haḳ özüni māt görenler\n\n(Kendini Sultan’dan ayrı görmeyip, O’nu Hak bilip huzurunda, kendini ölü (gibi birliğe teslîm olmuş) görenler)\n\nMaʿānį meydānında bāz olanlar\n\n(oynayanlar)\n\nḤaḳįḳat burcına şeh-bāz olanlar\n\n(iri beyaz avcı doğan kuşu-mürşit)\n\nBu maʿnį dürrine maʿden olanlar\n\nḤaḳįḳat kāmil-i insān olanlar\n\n(Asıl incinin madeni, vahdet sırrının kaynağı olan, düştüğü kuyudan kendi sularını çıkaran kâmil insanlar)\n\nḲamu eşyā ki var mevcūd degül mi\n\nḤaḳk’ı inkār iden merdūd degül mi\n\n(Âdem’de gizli Hakk’ı inkâr edenler, teslîm olmaktan imtinâ edenler, şeytan misâli reddedilmiş oldular; birlik yolundan geri çevrildiler)\n\nḲamusı Ḥaḳḳ-ıla birlikde yeksān\n\n(dâima)\n\nḲamu vāḥid olupdur derde dermān\n\nḲamu varlıḳ Ḥaḳ‟uñ bürhānı\n\n(isbâtı)\n\nolmış\n\nḲamu gönül Ḥaḳk’uñ imkānı olmış\n\nBaḳan her yaña Sulṭānı görür pes\n\nDaḫı hįç ġayrı yoḳ cānı görür pes\n\nDaḫı hįç ġayrı görinmez cihānda\n\nHemān Ḥaḳk’dur görinen her mekânda\n\n"
        },
        {
          "type": "alt_baslik",
          "text": "Neye baḳsañ hemān nūr-ı żiyādur\nḲamu yüz āyine-i cān-nümādur\n\n"
        },
        {
          "type": "metin",
          "text": "(Baktığın her yüz, bir yüzdür; o cânı gösteren bir aynadır\nAlan lezzât-ı birlikten halâs olur ikilikten\nNiyâzî kande baksa ol heman didâr olur peydâ)\nḲamu varlıḳ bāḳįdür yoḳ fenāsı\n\nḪaṭāsı yoḳ ḳamu sözüñ ḫaṭāsı\n\n(Çünkü kendileri için yokluk, adem sâbit olan eşyâ, şeyler varlık kokusu duymamıştır. “Varlığım seninledir ve vârım da ancak sen” diyen için ise kelâm hakîkatte O’nun sıfatı olduğundan, her dilden söyleyen de ancak O’dur ne var ki her mahalden kendi terkibine uygun söz söyler, söylediği kendi hâkim esmâsı mûcibince Haktır.\n\nBu Niyâzî’nin hiç vücûdunda\n\nZerre komadı hep bekâ düştü\n\nNiyazi-i Mısrî Hazretleri, Hz. Pîr ne güzel buyuruyor, “Kim Seni buldu, kendi yok oldu”. Bütün dava, kavga benliktendir. Halbuki şu ne kadar kolay, her ben diyen yalnızdır. Ben “varım” dersen vasıl olamazsın. Egoizm, enaniyet, benlik ne dersek diyelim onu bir kenara koyabilsek, sen demeyi bıraktım evvela biz demeyi öğrenebilirsek dertler kalmayacak derecede azalır.)\n\nNe kim görsen hemān ʿayn-ı kemāldür\n\nḲamu eşyā bir vücūd bir cemāldür\n\n(Görünen dost yüzü olan tek bir vücûd olunca elbette O’na noksanlık izâfe edilemez, kemâl üzredir, her hâli cemâl üzredir. Kesb-i kemâl, seyr-i cemâl eyleyen yâriyle bir bugünden cennettedir.\nCennet-i irfana dâhil olanın\nKande baksa gördüğü didâr olur)\n\nGel iy ṭālib olan ḫayāli terk it\n\nḪamūş ol bu ḳamu maḳālı terk it\n\n(Şimdi ey birlik tâlibi, hayâlinde uydurduğun,vehim ve zandan ibâret sanal bir tanrı anlayışını terk et, bu hakikati anladınsa söz söylemeyi, ikilik çıkarmayı bırak; sessiz ol)\n\nṢaḳın beyhūde sözlerden dilüñi\n\nİrişdügi yire ṣunġıl elüñi\n\n(Tevhîde muhâlif sözlerden dilini, birliğe uymayan hallerden kendini sakın; elini uzanabildiğin yere uzat)\n\nBu cihānda yolı zinhār yañılma\n\nḤaḳk’ı sen kendüzüñden ayru bilme\n\nṢaḳın göñlüñi her sevdāya virme\n\nÖzüñe gel başuñ ġavġāya virme\n\nCānuñ pāk eylegil ḫayāl-i ḫāmdan\n\nHemān Ḥaḳ’dur murād cümle cihāndan\n\nNaṣįḥat ḳabūl eyle iblįs olma\n\nḪāṣṣu‟l-ḫāṣ ol bu yolda ḫabîs olma\n\nEger bilmek dilerseñ sen özüñi\n\nḤālüñ añla mizāna ur sözüñi\n\n(Kendini bilerek, rabbini bilmek için bir süreliğine göründüğün âlemde, hâlini anla, senden sâdır olan söz satırlara yazılı Kurân’a, canlı Kurân olan hakîkî insana uyduğu müddetçe “aslı gibidir” o halde Kurân ile tart s.özünü)\n\nBu yolda yol erine yoldaş olġıl\n\nAyaġ olma yol içinde baş olġıl\n\n(Aşk ve irfan yolunda, hakîkî insana yoldaş ol ki erenler ancak yolundan giderek ermiştir. Tek bir vücuttan ibâret olan âlemde sen baş ol, cemal tecellilerine tâlip ol, celâle müşteri olacak hal ve hateketlerden kaçın; ayak takımından olma)\n\nÖzüñe gel ḫaber añla sözümden\n\nKi ḫaberdār olasın tā özüñden\n\nḤaḳk’ı sen kendüzüñden ayru görme\n\nÖzüñi ġayrı Ḥaḳḳ’ı ġayrı görme\n\nḤaḳįḳat cümle ʿālem nūr-ı muṭlaḳ\n\nḤaḳ isterseñ ḥaḳįḳatı budur ḥaḳ\n\nEger Ḥaḳ’dan utanursañ uyanġıl\n\nḲo bu ḫayāli özüñe bürüngil\n\n(Eğer bunca zamandır misâfir olduğun bu evde bu tende, ev sâhibinden utanırsan uyan artık. Hayalinde yarattığın tanrıyı dışarıda aramayı bırak, o seninle, kendine gel, dön bak aynaya, bilesin ki bir süreliğine giyindiği ten elbisesinden görünen ancak kendisi, şimdi sen de içine bak ve aslına bürün)\n\nÖzüñi cehl-ile Ḥaḳ’dan ayırma\n\nḤaḳ’a ṭoġrı baḳ āḫi gözüñ ayırma\n\n(Hak ile aranda ne bir perde ne bir mâni var; sadece cehâletle, şaşı bakışla ayrı gören bir benlik var. Ne buyurmuştu Mısrî sultânımız:\nÖyle sanırdım ayriyem dost gayrıdır ben gayriyem\nBenden görüp işiteni bildim ki ol cânân imiş)\n\nṢaḳın aldanmaġıl sen bu ḫayāle\n\nEger cān-ıla müştāḳsañ viṣāle\n\nĮmān ehli iseñ terk it gümānı\n\nĀdemsin bil āḫir sūd u ziyānı\n\n(fayda ve zararı)\n\nNiçün ḥayvān gibi ġāfil gezersin\n\nMeger şeyṭān gibi Ḥaḳ’dan bezersin\n\nUnutma Ḥaḳḳ’ı sen ḳalma ḫayālde\n\nZi ḫayf eger ḳalursañ bu ḥālde\n\nYolı gözet yolı ṣaḥrāya düşme\n\nṢaḳın her beyhūde sevdāya düşme\n\nEger insān-ısañ añla ḫaberi\n\nCānuñda var-ısa ʿışḳuñ eṩeri\n\nḤaḳk’ı sen kendüñe yār eyleyigör\n\nYoḳ eyleme özüñ var eyleyi gör\n\nMuʿṭįʿ ol Ḥaḳḳ-ıla olma muḫālif\n\nEger bu yolda geçerseñ zi ḥayıf\n\nḤaḳḳ’ı isteyen gezme yabanda\n\nHemān istedügüñ nesne çü sende\n\n(Sağ u solu gözler idim ben dost yüzünü görsem deyü\n\nBen taşrada arar idim ol can içinde can imiş)\n\nSenüñ istedügüñ sensin hemān sen\n\nSaʿādet gevheri kān ü mekān sen\n\n(Sureti terk eyle mana bulagör\n\nKo sıfatı bahr-i zâta dalagör\n\nEy Niyâzî şark u garba dolagör\n\nGayre bakma sen de iste sende bul)\n\nEger bilmez iseñ bileni diñle\n\nSözin işit nedür ḫaberi añla\n\n"
        },
        {
          "type": "alt_baslik",
          "text": "Naṣįḥat diñle iy Ḥaḳḳ‟uñ ṭālibi\nTā kim olasın Allāh’uñ ḥabįbi\n\nḲamu eşyā içinde doludur Ḥaḳ\n\nEger görmek dilerseñ gözüñ aç baḳ\n\n"
        },
        {
          "type": "metin",
          "text": "(Eşrefoğlu Hazretlerine sormuşlar “Hak kandedir?” “Yer ile gök Allah ile dolmuş nereye baksan ondan gayri yok” buyurmuşlardır.)\nGözüñ aç gör Ḥaḳk’ı cümle mekānda\n\nDoludur ḳamu vücūdı cihānda\n\n(Ârife eşyâda esmâ görünür\n\nCümle esmâda müsemmâ görünür\n\nBu Niyâzî’den de Mevlâ görünür\n\nÂdem isen ‘semme vechullâh’ı bul\n\nKanda baksan ol güzel Allah’ı bul)\n\nNeye baḳsañ görinen ol Ḳadįm’dür\n\nDaḫı kim var hemān Ḥayy u ʿAlįm’dür\n\n(Her neye baksa gözün bil sırr-ı Sübhan andadır\n\nHer ne işitse kulağın mahz-ı Kur’ân andadır)\n\nBu ḫaberden cānuña bir ḫaber vir\n\nBu yükden cān ḳuşına bāl ü per vir\n\n(Ten elbisesi, dünya bağlarından, madde ağırlığından ancak bu “vahdet idraki” kanatlarıyla yükselerek aslına, aşk ile dönerek kurtulabilirsin)\n\nUyar göñlüñi bu ġaflet ḫābından\n\nṢuvar cān būstānın tevḥįd ābından\n\n(Bir süredir beden evin içinde gaflet uykusundaki gönlünü uyandır, hem o susamıştır bunca zamandır; tevhid suyundan, can bahçesini sula)\n\nGer tā cānuñ bāġı ola münevver\n\nBite göñül içinde gül-i gülzār\n\nṢıfātuñda bulına Ẕāt-ı Muṭlaḳ\n\nSaña yüz göstere göñlüñdeki Ḥaḳ\n\n(Tevhid ile sulaya sulaya, bir görür, bir bilir, bir söyler hâle gelince, hâsılı âzaların birlik dili olunca, o mutlak zat, senin mukayyet vücudundan da görünür olur, “kıldan örülmüş ikilik duvağı” açıldığında, gönlündeki Hak sana da yüz gösterir elbet. İlâcımız yine Mısrî sultân dilinden:\nHak sana açmış durur dâim gözün\nSen yitirmişsin ha ararsın özün\nBî-cihet göstermiş eşyâda yüzün\nÂdem isen sümme vechullâhı bul\nKande baksan ol güzel Allah’ı bul)\n\nBilesin sen nesin kendü ḥālüñi\n\nĀḫir añlayasın ḳįl ü ḳālüñi\n\nÖzüñi bil ki nedür bilesin Ḥaḳ\n\nʿAyān ola saña bu sırr-ı muġlaḳ\n\n(Aradığım candadır, canda ve hem tendedir\n\nBilir iken bendedir çağırırım dost dost)\n\nBite cānuñ bāġında tāze güller\n\nBirike gele saña cümle ḳullar\n\nSen olasın ḳamu yoldaġı menzil\n\nSenüñ ḳatuñda ḥall ola bu müşkil\n\nSaña secde ḳıla cümle ḫalāyıḳ\n\nḲamu yirdeki ḳul gökde melā‟ik\n\n(Âdem’e gökte melekler secde etmişler, omuzlarında yürüdüğü yeryüzü ve cümle mahlukat insana itaatkâr kılınmıştır, âdemin hizmetine verilmiştir.)\n\nSen olasın ḳamu şey’üñ mir’ātı\n\nḲamu ṣıfatlaruñ içinde ẕātı\n\n(Sıfatın zâhiri, fiilleriyle halk, sıfâtların bâtını, sırrıyla Hak durur)\n\nBulına sende ol Ẕāt-ı Muṭahhar\n\nSeni beyān ḳıla bu cümle defter\n\nHemān sen olasın maṭlūb ṭālibe\n\nİrişesin diledügüñ naṣįbe\n\nOlasın murādı cümle ʿālemüñ\n\nElif’i olasın içinde lām’uñ\n\n(LÂ-yok-luk kılıcıyla can verip yokluğa erip Tevhid ile bekâ bulasın; Lâm-elif zülfikar’a benzer, Hz. Ali ve o nefesi taşıyanın elinde iş görür)\n\nGel iy insān işit sen bu ḫaberi\n\nNeyesin kendüziñe ḳıl seferi\n\n"
        },
        {
          "type": "alt_baslik",
          "text": "Sücūduñ sen saña ḳıl ġayra ḳılma\nHemān sensin özüñe gel daġılma\n\n"
        },
        {
          "type": "metin",
          "text": "Bilür misin nedür bu sözde maḳṣūd\nSaña mevcūd olupdur aḫı maʿbūd\n\n"
        },
        {
          "type": "alt_baslik",
          "text": "Vücūd sensin saña yār olan oldur\nSenüñ cānuñda pinhān olan oldur\n\n"
        },
        {
          "type": "metin",
          "text": "Odur göñüldeki fikr [ü] ḫayālüñ\nOdur vechüñdeki ḥüsn ü cemālüñ\n\nHemān oldur özüñi sen ṣanursın\n\nʿAyāndur ol saña pinhān ṣanursın\n\nYüzüñi yire ḳoyasın ḳatında\n\nḤālüñi ʿarż idesin ḥażretinde\n\nSebeb oldur ki bilmezsin özüñi\n\nGözüñ ḳaçan görebilsün özüñi\n\nMeger insān-ı kāmile iresin\n\nNedür bu ḥikmetüñ aṣlın ṣorasın\n\nDiyesin kim neyem ben maḳṣūdum ne\n\nBu bāzārda ziyānum ne sūdum ne\n\nSer-gerdānam bilimezem özümi\n\nİşidürem velį bilimezem sözümi\n\nBu söyleyeni bilmen ki benem mi\n\nVücūd mıyam cānān mıyam cān mı\n\n"
        },
        {
          "type": "alt_baslik",
          "text": "Benüm ben kendüzümden ḫaberüm yoḳ\nDįvāne oldum uşta ḳarārum yoḳ\n\n"
        },
        {
          "type": "metin",
          "text": "Ne yirden gelmişem bunda işüm ne\nĀḫir ne olacaġum gerdüşüm ne\n\n(dönüşüm ne.reye)\n\nBilimezem ḳul mıyam ya Sulṭān mı\n\nNedür ḥālüm vücūd mıyam ya cān mı\n\nBeni aldadı bu naḳş u ḫayāller\n\nBu cihāndaġı dürli dürli ḥāller\n\nAzıġum yoḳ yolum ṣaḥrāya düşdi\n\nBaşum gör ne ʿaceb sevdāya düşdi\n\nUnutdum aṣlumı ḳaldım yabanda\n\nGiriftār olmuşam bu cism ü cānda\n\nBu nefs-i şūm beni aldadı ṭutdı\n\nBu ṭamaʿ ejdehāsı beni yutdı\n\nBir saġ mürebbį ister men cihānda\n\nHemān bu ḳur[ı] sevdā var lisānda\n\nSözüm özdür velį özüm ġāfilem\n\nNeyem özümi bilmen kim ʿaḳįlim\n\nʿĀṣįyem yol erine muṭįʿ olmam\n\nTekebbürem fużūlem yola gelmem\n\nBu sevdādur beni ḳoyan yolumdan\n\nSer-gerdān eyleyen kendü ḥālümden\n\nSen işit iy ṭālib bu ne dimekdür\n\nNeyi beyān ḳılur ne söylemekdür\n\nBu sözden sen ḳıyās itgil özüñi\n\nÖgüñ divşür bir aç aḫı gözüñi\n\n(Aklını başına al kardeş aç gözünü)\n\nNice ser-gerdān olasın cihānda\n\nAzıġuñ yoḳ ṣuṣuz ḳalduñ yabanda\n\nAzıḳsuz yola girme yol uzaḳdur\n\nBu yola girmegüñ aṣlı yaraḳdur\n\n(hazırlık)\n\nAzıġuñ düz daḫı bir yoldaş iste\n\nSaña ḳulaġuz olmaġa baş iste\n\nĠāfil olma mürebbį bul ḥālüñ ṣor\n\nÇün öñ ṣoñ gideceksin azıġuñ gör\n\nNice bir bu vįrān kervān-sarāyda\n\nʿĀḳilsin ġāfil olmadan ne fā’ide\n\nNice bir ġaflet içinde yatasın\n\nİşüñ ḳalb ḫalḳa ṣaluḳlıḳ ṣatasın\n\n(işin bozuk sen düzgünlük satarsın)\n\nṬurı-gel dir ögüñ divşür yaraḳ ḳıl\n\nGöçer kervān ḳalursın tįzrek ḳıl\n\nNice bayḳuş gibisin bu vįrānda\n\nNiçe bir ḳalasın şöyle yabanda\n\nĠāfil olma gözüñ aç bir ṭurı-gel\n\nAñarı gitme Ḥaḳk’dan bir beri gel\n\n(Öteye, öbür tarafa, uzağa gitme, durul da Haktan yana, kendine gel)\n\nÇün ādemsin ḫaberdār ol nedür ḥāl\n\nKim senden ḳalacaḳdur anı ṣal\n\nAnı götür ki bu yolda gerekdür\n\nĠāfil oturma kim menzil uzaḳdur\n\nĠāfil olma ḳalursın yoldaşuñdan\n\nBu uyḫuyı gider aḫı başuñdan\n\nUyan ki menzile yitdi seferüñ\n\nSaña yār oldı devlet-i pāydāruñ\n\nAçıldı perdesi sultān görindi\n\nBaḳ aḫı cism içinde kān görindi\n\nḤicāb gitdi ʿayān oldı o Sulṭān\n\nZihį luṭf u zihį iḥsān-ı devrān\n\nZihį hümā ki bu göñüle düşdi\n\nḲamu ḳul bāḳį devlete irişdi\n\nḲamu yolcı irişdi buldı menzil\n\nBi-ḥamdi‟llāh ki ḥall oldı bu müşkil\n\n"
        },
        {
          "type": "alt_baslik",
          "text": "Ḳamu eşyā Ḥaḳ-ıla vuṣlat oldı\nİrişdi birlige ikilik māt oldı\n\nŞeyāṭįn ḳalmadı gitdi aradan\n\nYaradılmışdan bulındı Yaradan\n\nʿĀlemi ṭutdı bir nūr-ı tecellį\n\nḲamu ʿālem bu nūr-ıla tesellį\n\n"
        },
        {
          "type": "metin",
          "text": "Beḳā buldı ḳamu eşyā fenāsuz\nḪaṭāsuz oldı bu cümle ḫaṭāsuz\n\nSaʿādet gencini her kişi buldı\n\nḲamu öz ḥāline tesellį oldı\n\nYaña ne oldı hep ṭālib [ü] maṭlūb\n\nNe zişt ḳaldı ara yirde ne maḥbūb\n\n(Ne çirkin düşman kaldı arada ne de güzel sevgili)\n\n"
        },
        {
          "type": "alt_baslik",
          "text": "Ḳamusı birlige bitdi bir oldı\nBirikdi cümle şey ʿaceb sır oldı\n\n"
        },
        {
          "type": "spoiler",
          "text": "108. beyitten sonra müsâade buyrulursa devâm ederiz elbet…\n"
        }
      ]
    }
  }
}