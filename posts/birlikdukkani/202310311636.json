{
  "id": 202310311636,
  "article": {
    "header": {
      "background_image": "https://umutrehberi.wordpress.com/wp-content/uploads/2023/10/dinleyis_umutrehberi.jpg?w=660&h=785",
      "date_value": "31 EKİM 2023",
      "mini_title": "agah olasın",
      "tags": [
        ""
      ],
      "title": "Nasıl dinlenir?",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Nasıl dinlenir?"
        },
        {
          "type": "metin",
          "text": "اگر کی در قرینداش یوقسا یاوز\nاوزن یلداسنا بو در قلاوز\n\nاگر ططسن اگر رومین وگر ترک\n\nزبان بی‌زبانان را بیاموز\n\n"
        },
        {
          "type": "spoiler",
          "text": "Eğer eyidir karındaş eğer yavuz\nUzun yolda budur sana kılavuz\n\n"
        },
        {
          "type": "alt_baslik",
          "text": "İster İranlı ol, ister Türk, ister Rum\nDilsizliğin dilini öğren nûrum\n\n"
        },
        {
          "type": "metin",
          "text": "[Cenâbı Mevlevî zevkiyle]\n"
        },
        {
          "type": "spoiler",
          "text": "Deniz, bana sessiz bir kalple, açık bir zihinle nasıl dinleyeceğimi öğretiyor…\n"
        },
        {
          "type": "metin",
          "text": "[H. Hesse]\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2023/10/dinleyis_umutrehberi.jpg?w=660&h=785"
        },
        {
          "type": "metin",
          "text": "[SÖYLEŞİ KAYITLARI’NDAN]\n– Efendim sizce, bir insana en çok yakışan huy nedir?\n\n"
        },
        {
          "type": "spoiler",
          "text": "İlkin İnsanlığın Târifi’ni dinleyelim:\n"
        },
        {
          "type": "metin",
          "text": "Dönünce bütün gövdesiyle döndü\nBir bu anlaşılsaydı son yüzyılda\n\nBir bilinebilseydi\n\nNedir veche…\n\n[İ. Özel’den]\n\nBenim naçizane görüşüme göre bir insanda bulunan en güzel renk\n\n"
        },
        {
          "type": "alt_baslik",
          "text": "“Derinlemesine dinlemek”\n"
        },
        {
          "type": "metin",
          "text": "Varoluşun merkezinden, dinginlikten, sâkin sâkin dinlemek\nOkyanusun dalgayı dinlemesi gibi dinlemek\n\n– Biraz daha açabilir misiniz?\n\n"
        },
        {
          "type": "spoiler",
          "text": "Maşûkun hitâbı: ‘Dinle’ diye başlıyor mâdem\nBir de buradan dinle; nasıl dinlenir âdem\n\n"
        },
        {
          "type": "metin",
          "text": "[Abdal Kadrî]\nSahnesi gelip de bir anda aynalaştığın birini\n\nDüzeltmeye, değiştirmeye ya ‘kurtarmaya çalışmadan’ dinlemek.\n\n– Bir diğerinin, tam olarak olduğu gibi olmasına izin verme açıklığı…\n\nİşte böylesi bir dinlemenin bir kaç rengi:\n\nKabul edici bir kalp, açık bir zihin, pek alıcı bir sinir sistemiyle, kendini vererek, varlığının her zerresiyle orada bulunarak, bütün azâları kulak kesilerek dinlemek.\n\nMuhâtabı, aceleye getirmeden, rahat rahat nefes alışına, kendini özgürce ifade edişine, ağlamalarına, sızlanmalarına, sorgulamalarına, tamamen biricik duruşuna, yüzeyde acı çeken yanından merkezindeki boşluğa doğru genişlemelerine, kendi gerçeklerini keşfetmelerine bir güzel izin vererek, alan açarak dinlemek.\n\n….\n\nBelki böyle bir dinleyişin nihayetinde anlaşılır\n\n"
        },
        {
          "type": "alt_baslik",
          "text": "“Karşılaşmak aynalaşmak”\n"
        },
        {
          "type": "metin",
          "text": "ne demektir\nSesler kesildiğinde aynadaki her bir yüzde\n\nAynı espriye gülüşün izi kalır:\n\nÖyle ya, dalga bir an için sâkin olsa\n\nOkyanustur zâten o…\n\nKalbini dinlemek, kucaklamayı bilmek ne büyük nimet; bu imkâna şükret\n\nTeşekkür ederim\n\nTeşekkür ederim\n\nTeşekkür ederim\n\nGüzelliğin sesi kısıktır\n\nVe bir insan ancak insanın kalbinde bir güzel dinlenebilir.\n\nBir kalbimiz var\n\nOnunla dinleyesin\n\n"
        },
        {
          "type": "alt_baslik",
          "text": "Kalbinde dinle•nesin…\n"
        }
      ]
    }
  }
}