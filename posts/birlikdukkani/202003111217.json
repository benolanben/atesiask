{
  "id": 202003111217,
  "article": {
    "header": {
      "background_image": "https://umutrehberi.wordpress.com/wp-content/uploads/2020/03/bahce_umutrehberi.jpg?w=660",
      "date_value": "11 MART 2020",
      "mini_title": "agah olasın",
      "tags": [
        ""
      ],
      "title": "Mahşernâme",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Mahşernâme"
        },
        {
          "type": "metin",
          "text": "Mâlum-u ihsânınız cânım erenlerim, Nuh’un gemisinde her hayvandan bir çift varmış. Her insanda da bütün hayvanların ahlâkı mevcuttur. İnsanlar vücut gemilerinde o bed ahlâkları taşıyıp duruyorlar; temizlenmeyince nefis firavunlaşıyor işte!\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2020/03/bahce_umutrehberi.jpg?w=660"
        },
        {
          "type": "metin",
          "text": "Her insan, kendi nefsine kendi Mûsâ’sıyla kendi firavununa şu teklifi yapmalıdır:\n"
        },
        {
          "type": "spoiler",
          "text": "Git Firavun’a! Muhakkak ki o azgınlaştı! De ki: Arınıp saflaşmaya ne dersin?\n"
        },
        {
          "type": "metin",
          "text": "[Nâzi’ât:18-19 Meâli]\nGörenler saymışlar erenlerim; insan bu dünyaya yetmiş iki ahlâk-ı rezîle-i hayvâniye yâni kötü ahlakla geliyor, kandan-nutfeden taşıdığımız bir malzeme de bu!\n\nHiç öyle şey olur mu demeyin! Hayvan huyundan iz yoksa insanda, neden kendi cinsini köpek gibi ısırmaktadır. Sûrette insandır, sîrette maymun değilse neden bu kadar şehvete tâbi olmaktadır söyler misiniz?\n\nAnlayalım artık; bütün bu hayvanlarla, tabîat hapishânesinde mahbûs ve esir kalmışız işte!\n\n"
        },
        {
          "type": "spoiler",
          "text": "Gerçekten nefsi arındıran kurtulmuştur. Onu gömüp gizleyerek (bilinçsizce – dürtüleriyle tabiatına uyarak) yaşayan kaybetmiştir.\n"
        },
        {
          "type": "metin",
          "text": "[Şems:9-10 Meâli]\nBeşer kabuğundaki her can, huyu kendisine benzer bir hayvanın ifadesidir ve\n\n"
        },
        {
          "type": "alt_baslik",
          "text": "insan olan âhiri görür, hayvan kalan ahırı…\n"
        },
        {
          "type": "metin",
          "text": "Mâdem söz bu noktaya geldi Halvetî Şeyhi Akkirmanlı Nakşî Hazretleri’nin (v. 1655) dîvanında kasîde şeklinde yazdığı MAHŞER-NÂME’sinde anlattığı sûreti insan, sîreti hayvan olan ve sırf kendi nefsini gören kişilerin hallerinden de bahsetmekte yarar vardır.\nAkkirmânî Hazretleri insan bu hayatta kin, şehvet, buğz, cimrilik, kıskançlık ve kibir gibi sıfatlardan hangisiyle bilinir olursa mahşerde içi dışuna çıktığında o sıfatın sûretine bürüneceğini şöyle anlatır:\n\nAçılcak kabr-i ten, kaldıra dil baş ü cân\n\nGöre ki mahşer olmuş hayret içinde insân\n\nHer ne sıfatla bunda mevsûf olursun âhir\n\nOl şekli cân bürünür eyle sözüm gel iz´ân\n\nNakş-ı hicâbı dilden pâk eyledinse ger sen\n\nDîdâr-ı Hazret-i Hak, çeşminde ola seyrân\n\nFi’lin eyâ Hazretin uydu ise kavline\n\nOla enîsin dilâ anda Habîbü’r-Rahmân\n\nNefsin ile geceler eyle cihâd-ı ekber\n\nOla o gün destgîr lütf u keremle Sübhân\n\nNûş eyle her ne gelse zehr ise de bal bil Hudâ’dan\n\nVire şerâb-ı kevser mahşerde Şâh-ı Merdân\n\nZikr-i Hudâ’yı dilden koma ölünce sen kim\n\nOla sana hem-nişîn anda o gün ‘âşıkan\n\nSakın harâma el sunma hınzır olur derûnun\n\nHased iyi değildir şeklin olur soğulcan\n\n"
        },
        {
          "type": "spoiler",
          "text": "HARAMA EL UZATMAK:DOMUZ HASED: SOLUCAN\n"
        },
        {
          "type": "metin",
          "text": "İki yüzlü olanlar maymun olur yüzleri\nBulunmaz rahmet anlar oda yanar o her an\n\n"
        },
        {
          "type": "spoiler",
          "text": "İKİ YÜZLÜLÜK: MAYMUN\n"
        },
        {
          "type": "metin",
          "text": "Dünyâyı terk etmeyen kelbe döner ey dedem\nHalkı eden rencîde ola peleng ü arslan\n\n"
        },
        {
          "type": "spoiler",
          "text": "DÜNYA SEVGİSİ: KÖPEK\nMAHLUKATA ZARAR: ARSLAN KAPLAN\n\n"
        },
        {
          "type": "metin",
          "text": "Yiyüp yedirmeyenler eylediği cem’-i mâl\nOnlar olur karınca yâhud olur tonuzlan\n\n"
        },
        {
          "type": "spoiler",
          "text": "MAL TOPLAYAN: B*K BÖCEĞİ KARINCA: CİMRİ\n"
        },
        {
          "type": "metin",
          "text": "Halkı sokan diliylen yılan çıyan olur bil\nAyı olur kend’özün büyük gören müselmân\n\n"
        },
        {
          "type": "spoiler",
          "text": "KİBİR: AYI LAF SOKMA: YILAN\n"
        },
        {
          "type": "metin",
          "text": "Yiyüp içüp yatanlar tonbay olur şöyle bil\nKatır olur ki sakın kizbi iden ferâvân\n\n"
        },
        {
          "type": "spoiler",
          "text": "TEMBEL: MANDA YALANCI: KATIR\n"
        },
        {
          "type": "metin",
          "text": "Zînet içün câmeler giyse eğer bir kişi\nTavûs olur şekli kim ide tamuda cevlân\n\n"
        },
        {
          "type": "spoiler",
          "text": "TAVÛS: SÜS DÜŞKÜNÜ\n"
        },
        {
          "type": "metin",
          "text": "Kaplumbağa olurmuş baksa bir er gayriye\nFiller olup lûtîler ola cehennem vatan\n\n"
        },
        {
          "type": "spoiler",
          "text": "HOVARDALIK: KAPLUMBAĞA LÛTİLİK: FİL\n"
        },
        {
          "type": "metin",
          "text": "Mü’min isen mü’mine tutma sakın girü kin\nDeve olup yürürsün mahşer içinde sekrân\n\n"
        },
        {
          "type": "spoiler",
          "text": "KİN: DEVE\n"
        },
        {
          "type": "metin",
          "text": "Ol sorudup gezenler zenbûr olur ekseri\nHırsı olan kişiler kurda döner ya sırtlan\n\n"
        },
        {
          "type": "spoiler",
          "text": "KURUNTU: EŞEK ARISI HIRS: KURT SIRTLAN\n"
        },
        {
          "type": "metin",
          "text": "Hakk’ı ferâmûş idüp oynayuban gülenler\nŞekli döner hırreye dâim ider ol efgân\n\n"
        },
        {
          "type": "spoiler",
          "text": "GERÇEĞİ UNUTUP OYUNA DALANLAR: KEDİ\n"
        },
        {
          "type": "metin",
          "text": "Ol kim ider zagallık keçi olur bilmiş ol\nİşin olursa hîle tilki olur bî-gümân\n\n"
        },
        {
          "type": "spoiler",
          "text": "HUYSUZLUK: KEÇİ HÎLE: TİLKİ\n"
        },
        {
          "type": "metin",
          "text": "Gâlib olan şehveti bir hâr olur yularsız\nOl kim ider bahîllik zinhâr olur o şeytân\n\n"
        },
        {
          "type": "spoiler",
          "text": "ŞEHVET: EŞEK CİMRİ: ŞEYTÂN\n"
        },
        {
          "type": "metin",
          "text": "Eyleyüben mesâvî âdem etin yiyenler\nKartal  hem mâr olur o günden ‘ıyân\n\n"
        },
        {
          "type": "spoiler",
          "text": "KÖTÜLÜK: KARTAL GIYBET: YILAN\n"
        },
        {
          "type": "metin",
          "text": "‘İlm okıyup ‘amelsiz gitsen eğer şöyle kim\nMeyvesiz ağaç gibi durma cehennemde yan\n\nHalka nasîhat verüp kendi sözün tutmayan\n\nÜstü kalıplı çörek koz gibi için yalan\n\nHırsız olup geceler evler açıp dâm delen\n\nSansar olur sûreti ölse eğer ol hemân\n\n"
        },
        {
          "type": "spoiler",
          "text": "HIRSIZLIK: SANSAR\n"
        },
        {
          "type": "metin",
          "text": "Olsa münâfık kişi keklik olur kıl hazer\nKim tarîki inkâr iden olur gürûh-ı küfrân\n\n"
        },
        {
          "type": "spoiler",
          "text": "MÜNÂFIK: KEKLİK\n"
        },
        {
          "type": "metin",
          "text": "Tevbe vü telkîn alıp sonra ferâgat iden\nYüzü dönüp ardına ola bir ulu nişân\n\nHâli dahi olmadan ma’nâ uğurlayanlar\n\nGelincik ola geze eyleme gergîz gümân\n\n"
        },
        {
          "type": "spoiler",
          "text": "HALSİZ KÂL İDEN: GELİNCİK\n"
        },
        {
          "type": "metin",
          "text": "Ma’rifetim var deyu kuru lakırdı çalan\nAlaca karga olur yâhud öter saksağân\n\n"
        },
        {
          "type": "spoiler",
          "text": "UCÛB: KARGA UKELA:SAKSAĞAN\n"
        },
        {
          "type": "metin",
          "text": "Sâzını sâzendeler ırlasalar çalsalar\nKanadın urur öter horûs olur ey civân\n\n"
        },
        {
          "type": "spoiler",
          "text": "İŞRET DÜŞKÜNÜ: HOROZ\n"
        },
        {
          "type": "metin",
          "text": "Fâidesiz endîşeden pire olur bit olur\nÇakal olurmuş sakın evveli için uluyan\n\n"
        },
        {
          "type": "spoiler",
          "text": "ENDİŞELİ: PİRE DÜNE AĞLAYAN: ÇAKAL\n"
        },
        {
          "type": "metin",
          "text": "İki cihân fahrinin nesline kim buğz ider\nAnun ile haşrolur kim almaya mahal divan\n\nYerin göğün ilmini dünyâ içün okursan\n\nBir elif öğrenmedin maksadın otluk saman\n\n"
        },
        {
          "type": "spoiler",
          "text": "Böyle giyinip kuşanma aldar seni inanma\nBeg paşa dedikleri bir kuruca ad u sân\n\n"
        },
        {
          "type": "metin",
          "text": "Mağrûr olup mâlına mansıb alanlar bu gün\nDevlete batdım sanır bir kuruca âd u sân\n\nMenzil uzak sen yayan zâd u zahîren de yok\n\nKaddini lâm eylemiş hırs ile bâr-ı girân\n\nBu sözlerim derd-mend sanma sakın söz değil\n\nMevt irişüp göresin her ne kim itdim beyân\n\nÇün kim irer mahşere her ne ki vâr râfizî\n\nHar oluben bilineler Kavm-i Yehûd bî-lisân\n\nGer olursa şeyh mürâî baykuş olur şöyle bil\n\nAna uyan sôfîler kuzgun olur ol hemân\n\n"
        },
        {
          "type": "spoiler",
          "text": "RİYÂKÂR ŞEYH: BAYKUŞ DERVİŞLERİ: KUZGUN\n"
        },
        {
          "type": "metin",
          "text": "Ger sana bu sözler kâr itmediyse kardaş\nTaş u demirden özün, durman hemân oda yan\n\nGer bu sıfatlar dilâ ister isen gitmesin\n\nTevhîd ile rûz u şeb göz yaşını et revân\n\nFehm idegör sözlerim mahşer içredir bular\n\nSanma sakın zâhirî dînini itme vîrân\n\nGerçi demiş niceler iş bu cihân içredir\n\nÇek elini oradan itme anı sen îmân\n\n"
        },
        {
          "type": "spoiler",
          "text": "Bir mürşîd-i kâmile teslîm-i cân u dil kıl\nSeyyîd Nizâmoğlu olmak dilersen insân\n\n"
        },
        {
          "type": "metin",
          "text": "Nakşî Nizâmoğlu’nun ta’bîrini tayy idüp\nÂb-ı hayât eyledi tertîb idüp kâmurân\n\nÂh efendim, can bu ilden göçmeden\n\n"
        },
        {
          "type": "alt_baslik",
          "text": "cânânı bulmazsa ne güç, s\n"
        },
        {
          "type": "metin",
          "text": "ûreti insan içi hayvan olursa kişinin, taşlar ile döğünüp\n"
        },
        {
          "type": "alt_baslik",
          "text": "insanı bulmazsa ne güç…\n"
        },
        {
          "type": "metin",
          "text": "Sûreti insan, yürüyen hayvan derekesinden azâd olarak, gemiden sağ sâlim kurtulana, halkını firavundan selâmete çıkarana selâm olsun\n"
        }
      ]
    }
  }
}