{
  "id": 202005241135,
  "article": {
    "header": {
      "background_image": "https://umutrehberi.wordpress.com/wp-content/uploads/2020/05/bayram_1441.jpg?w=660",
      "date_value": "24 MAYIS 2020",
      "mini_title": "agah olasın",
      "tags": [
        ""
      ],
      "title": "Bir varmış bir yokmuş",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Bir varmış bir yokmuş"
        },
        {
          "type": "metin",
          "text": "Andolsun sizi ilk defa yarattığımız (durumdaki) gibi (beşerî özelliklerden, dünyevî nispetlerden soyutlanarak, orijin, fıtrat farkındalığıyla) FERD’ler olarak bize geldiniz! Sizi hayâline daldırdığımız şeyleri, geride bıraktınız… (Allâh) ortakları sanıp şefaatçi edindiklerinizi de sizinle beraber görmüyoruz…\n"
        },
        {
          "type": "alt_baslik",
          "text": "Andolsun ki aranızdaki bağ kopmuş ve var sandığınız şeyler sizden kaybolup gitmiştir!\n"
        },
        {
          "type": "spoiler",
          "text": "[Enâm:94]\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2020/05/bayram_1441.jpg?w=660"
        },
        {
          "type": "metin",
          "text": "Hazîne budur çünkü Hak Dost sözüdür\nBütün sözler gecedir, bu gündüzüdür:\n\n"
        },
        {
          "type": "spoiler",
          "text": "Bütün insânlar uykudadırlar, ölünce uyanırlar\n"
        },
        {
          "type": "metin",
          "text": "Geçici olmak istemiyor musun? Geçen her şeyden sen de geç! Geçenlerden vazgeç, yüklerini, bağlarını çöz ki bulasın zîrâ aradığın, sırtında yük ile bulunmaz.\nİbrâhîmî meşrep olup aklın yıldızına, kalbin ayına ve hattâ ruhun güneşine aldanma!\n\nDâimâ\n\n"
        },
        {
          "type": "spoiler",
          "text": "“Lâ uhibbul âfilin: Kaybolup gidenleri, geçenleri sevmem”\n"
        },
        {
          "type": "metin",
          "text": "[Enâm:76] enginliğinden seyreyle âlemi! Çünkü;\n"
        },
        {
          "type": "spoiler",
          "text": "O, her an, yeni bir şe’n’dedir\n"
        },
        {
          "type": "metin",
          "text": "(iş, oluş, yaratış, eser hâlinde görünme) [Rahmân:29]\nBu dünyada gördüğün her maddenin, her nakşın aslı, ruh âlemindedir. Nakış gitti diye gam yeme, gördüğün her güzel yüz, işittiğin her nükteli söz yok oldu ise üzülme zira hakikat, sadece bu dünyada gördüklerinden, bildiklerinden ibaret değildir. Aşk susuzunun, elbette bir şarabı vardır, korkma! Eğer susuz kaldınsa, içmek için önünde bir su vardır. Aslında, sen bir hazinesin, evin yıkılmaya yüz tuttu ise de endişeye kapılma. Şu dünya hayatı bir rüyadan ibarettir. Korkma, rüyadan uyan, gerçek hayat o zaman başlayacaktır.\n\n"
        },
        {
          "type": "spoiler",
          "text": "[Cenâb-ı Mevlevî]\n"
        },
        {
          "type": "alt_baslik",
          "text": "Bütün insânlar uykudaydı, ölünce uyandılar!\n"
        },
        {
          "type": "metin",
          "text": "Var sandığımız şeyler kaybolup gitmeye mahkûm\nBir rüyâ, bir masal yani\n\nBir varmış bir yokmuş misâli\n\nBir masal da biz söyleyelim\n\n"
        },
        {
          "type": "alt_baslik",
          "text": "Çünkü Lambaya püfff de(nildi)!\n"
        },
        {
          "type": "metin",
          "text": "ÂLEM SAHNESİNDE HAYÂL PERDESİNDEN OKUMALAR\n"
        },
        {
          "type": "spoiler",
          "text": "1. HAYÂLİMDEN BİR MASÂL\n"
        },
        {
          "type": "metin",
          "text": "Hep\n“Bir varmış bir yokmuş”\n\ndiye başlar her masal\n\nBen de sana bir masal anlatayım da ders al\n\nRESÛL der: “Uyumakta her insân gözü açık”\n\nÖlünce uyanır o ve HAK der: “Rüyâdan çık!”\n\nPlaton der: Kâinat üç duvarlı mağara\n\nBu üç boyut dışında, sen kimliğini ara\n\nAbbâs dedi: Hani var ya “Nûr” hakkında âyet\n\n(radiyallahu anhu)\n\nBeni öldürürsünüz! Yorumlar isem şâyet\n\nHAK DOST bana onun sırrını açıkladı\n\nSöylersem, edersiniz bana kâfir isnadı\n\nŞimdi onu ben size açıklıyorum! Niçin\n\nÖldürülmekten korkmam! Hayâl olduğum için\n\nALLAH yer ve göklerin nûrudur diyor âyet\n\nYâni kâinat yoktur! Aslı “Nûr” ise şâyet\n\nZîrâ NÛR görülemez! Ne de olur gölgesi\n\nCismin yok olduğunun, budur ilmî belgesi\n\nBu âlem, Yer ve Gökler, sen de dahil serâbdır\n\nZihninin içindedir! Beynin ölsün, harâbdır\n\n"
        },
        {
          "type": "alt_baslik",
          "text": "Bu dünyâ, hayâlinin giydirdiği elbise\n"
        },
        {
          "type": "metin",
          "text": "İblîs hayâl gücündür, kökü elbise ise\n"
        },
        {
          "type": "alt_baslik",
          "text": "Rüyâyı dışta olmuş gibi gösterir beyin\nKURGU FİLM.indir içte! Gülersin sabahleyin\n\n"
        },
        {
          "type": "metin",
          "text": "Sabahleyin gülerken yine rüyâdasın sen\nUyurgezer’den başka bir şey değilsin! Bilsen !\n\nHiçbir şey gerçek değil! “Sembolik birer âyet!”\n\nYorumlarsın! Rüyâdan uyanır isen şayet\n\nHAK der: “Sembol âyeti yorumlar ancak Velî!”\n\nVelî ismine sâhib oldu! Bu yüzden ÂLÎ\n\n“Perde kalksın! Gördüğüm değişmez” dedi O ZÂT\n\nGördüğün her şey perde! Kaldır sen de! Ol âzât\n\nRESÛL dedi, ALLAH’a yaptığı zaman miraç\n\n“Bana aslını göster eşyanın!” Gözünü aç!\n\n"
        },
        {
          "type": "alt_baslik",
          "text": "Her bir olayın aslı, RÛHta cereyân eder\nBeyin onu yansıtır! İnsân “Dışta gördüm” der\n\n"
        },
        {
          "type": "metin",
          "text": "Her şeyin aslı ile dolu! HAKK’ın vücûdu\nAslın perdeye vurmuş hayâli, gör mevcûdu\n\nHızla geçse canlanır! Bin kare ölü resim\n\nHAK’tan başka diri yok! Cesettir her bir cisim\n\nCisim ise zaten yok! “Dağ geçer bulut gibi!”\n\nYâni “kâinat serâb” diyor “Mülkün sâhibi!”\n\nBir tek gerçek âlem var! Nasıl ki HAK bir ise\n\nHAK der: “O nasib olur sâlih olan vârise!”\n\nSâlih, demektir içi dışı bir olan kişi\n\nDış âlemi, kalbinde ters yüz etmektir işi\n\nALLAH der: “Gerçek ile Biz yarattık âlemi”\n\nHayâl dünyanı yık da gerçeğini gör! Emi!\n\n“Kıyâmet günü her şey yok olur” diyor âyet\n\nZaten yok olan şeye! HAK verir mi nihâyet!\n\nYok olan, senin şeyi var sanan gafletindir\n\nCehâlet perdesini gözünden artık indir\n\n“Her şey bir şeydir ama câhil hiçbir şey değil!”\n\nRESÛL’ün bu sözüne sen bu açıdan eğil\n\n“Her şeyin içi de HAK! Dışı da HAK!” Şey nerde?\n\nHAK’tan başka şey yok de! Olma kendine perde\n\n“ALLAH’tır her bir şeyin hem dışı hem de içi\n\nÖyleyse her şey hayâl! Var sanma sakın hiçi\n\n“Her şey fânî âlemde! Bâkî o şeyin aslı”\n\nBu âlem yok! Aslı var! Kalbin değilse paslı\n\n"
        },
        {
          "type": "alt_baslik",
          "text": "Gözündür! Bil ki senin esas görmene engel\n"
        },
        {
          "type": "metin",
          "text": "Hayvânda da var bu göz! Sen kalbindekine gel\nGözün, sınırı ufuk! Seni merkeze koyar\n\nBeyin, “sen bir kutupsun” deyip altını oyar\n\nBu âlemdir! Körlerin târif ettikleri fil\n\nO âlemde fil de yok! Neyi tutacak gâfil!\n\n“Kendini bilen! Bilir RABB’ini” diyor RESÛL\n\n“Kendisini yok eden” demiyor! Olma mesûl\n\nZîrâ yok edemezsin kendini! O zaten RAB\n\nOlmayan bedenine, çektirme boş ıztırâb\n\n"
        },
        {
          "type": "alt_baslik",
          "text": "Perdede oynadıkça film, görünmez perde\n"
        },
        {
          "type": "metin",
          "text": "Perdeyi, HAK vücûd bil! GAYB’ın sırrına er de\nGüneş kendini saklar! Kendi ışığı ile\n\nDenizde yüzen balık, denizi görmez bile\n\nNÛR her şeyi gösterir! Kendisini göstermez\n\nAy değil, güneş saklar yüzünü! Akıl ermez\n\nAy gölge yapmaz! Yüzü açık! Nûru âriyet\n\nŞems gölge yapar! Yüzü açık! Nûru vâriyet\n\nIşık madde! NÛR mânâ! HAK O! Her şeye sızar\n\n"
        },
        {
          "type": "alt_baslik",
          "text": "“O’na bakar görmeden! Nereye dönse nazar!”\n"
        },
        {
          "type": "metin",
          "text": "Bakar kördür! Gözüyle bakan bil ki her insân\nBeyni değneği iken! Sanır onu bir ihsân\n\nHAKK’ı görmek için bak! Kalbinin gözü ile\n\n“Asâsını dev görüp şaşmıştır! Mûsâ bile!”\n\n“Yalan Dûn-yâ” lâfının işte budur esâsı\n\n“Hem dünyâ hem sen yalan!” Der Mûsâ’nın Asâsı!\n\n"
        },
        {
          "type": "spoiler",
          "text": "2. HAK ÂLEM\n"
        },
        {
          "type": "metin",
          "text": "“İğnenin deliğinden geçtiği vakit deve!”\nRAHMÂN der: “Kâfir girer ancak bil bizim eve!”\n\nSoyun şu eğri büğrü bedeninden! Ol ışın!\n\nKalpdeki noktadan gir! Rûha olsun varışın\n\nBu hayâl âleminden geç hakîkî âleme\n\nUyan da artık son ver! Yapay zevk ve eleme\n\n“Bu rüyâ tâbirini, Yusuf’a HAK öğretti!”\n\nOna, “senden başkası yok” diye yemin etti\n\nSuçsuz girdi zindana! Unutmadı ahdîni\n\nTen zindanında, rûhu zikirdir! İslâm dîni\n\n“YUSUF’a secde için yıldızlar” yere düştü\n\nZîrâ hepsi Yusuf’un gözünde artık düştü\n\nKalp gözünün gördüğü, rüyâ değildir! Rüyet\n\nYusuf “hücre hapsi”nden çıkıp başlar hürriyet\n\nHAK âlem yalnız HAKK’ın bilincindedir mevcûd\n\nGerçekten vardır! Zîrâ HAK’tan başka yok vücûd\n\nHAK âlemin çok adı var! Birisi “Gâib”dir\n\nKör kuyudan, körleri çıkarmak için iptir\n\nHaps olduğunun bile halk değil bilincinde\n\nHAK diyor: “Gayb’ı bilmez! Ne insanlar! Ne cin! De!”\n\nÂdem için demiyor O GAYB’ı bilmez! Niçin?\n\nALLAH’ın her ilmine ayna olduğu için\n\nSıradan halkın çoğu, hem mahpus hem gardiyan\n\nBekler! Azrâil gelip de ona desin “Uyan!”\n\nDoğar! Korktuğu veya özlediği âleme\n\n“Burda kör, orda da kör!” Düşsün kalksın! Elleme\n\nÖldü sanıp! “Cennete Cehenneme girdim” der\n\nBir hayâlden başka bir hayâle sefer eder\n\nVar yedi karabasan, sekiz keyif kapısı\n\nKorku ve özlemlerin hayâlîdir yapısı\n\nHAKK’a Rûh bile “Elli bin yılda çıkar” ise\n\nRûha çıkmana lâzım, giymek nice elbise\n\nGerçek âlemin kodu “Levh-i Mahfûz” ve RÛH’tur\n\nOnu “Hûri Cenneti” sanan câhil güruhtur\n\nZîrâ O, kalpte mevcûd “ALLAH’ın FITRATI” dır\n\n“Elli bin yılda HAKK’a çıkan” Miraç atıdır\n\nHAK âlemin en doğru adı “hayret makamı”\n\nZîrâ olursun orda, kendinin kaymakamı\n\nKime baksan! Kendini görürsün onda ancak\n\nKalmamış ne öç alan! Ne de öç alınacak!\n\nHem cennet hem cehennem! Dürülüp kalkmış rafa\n\nAşka tapınmak için âşıklar girmiş safa\n\n“Safları sıklaştırın” emrini hepsi duymuş\n\n“RAHMÂN önünde saf saf dizilip” emre uymuş\n\n“Mülk yalnız ALLAH’ındır” sözüyle olmuş aşı\n\nŞeytan, Müslüman olup! Bitmiş sen ben savaşı\n\nKendinin zannettiği irâde hayâl olmuş\n\nBeyin devreden çıkıp! Kalbi vahiyle dolmuş\n\nArtık unuttuğunu hatırlayan bir kişi\n\nEzelî bilgisini, hep tazelemek işi\n\nÇevresi her yerde! Ve hiç bir yerde merkezi!\n\nSoyutta boyut olmaz! Şaşırtır o herkezi\n\n“Yerden göklere kadar geniş olan cennet” bu\n\nYer ve Gök hayal olmuş! Yalnız HAK’tır mensûbu\n\nMekân yok! Mesâfe yok! Herkes olmuş bir vücûd!\n\n“Âdem” denilen bu zât, kendine eyler sücûd\n\nZîrâ mekân olmayan yerde, âlem olamaz\n\nGerçek âlemin, ÂDEM olduğunu bilen az\n\nKendinden başkası yok ki! Ona etsin secde\n\nOna ALLAH’ın aklı! Veyahut “Kutsal Rûh” de\n\n“BİZ” “BİZ” diye konuşan erenlere işâret\n\n“Kitab ilmine sâhib olanlar”dan ibâret\n\n"
        },
        {
          "type": "spoiler",
          "text": "3. ÂDEM GERÇEĞİ\n"
        },
        {
          "type": "metin",
          "text": "Saf saf herkes, ALLAH’ın aklında bir düşünce\nKimliğini unutur! Düş kurmaya düşünce\n\nDünyâya geldiğini kendinin, hayâl eder\n\nDîn bilgini geçinen “Sen Cennetten düştün” der\n\nHâlbuki bir bilse ki! Düşen orada hâlâ\n\nİki tane âlem yok! Her yer Cennet-i Â’lâ !\n\nSonsuz âlemde “zaman” mevcûd değildir mâdem\n\nÂdem’in öbür adı olmalı “şimdiki dem”\n\nDoğmak! Ölmek yok! Herkes aynı RÛHun sâhibi\n\nBir’den ancak “bir” çıkar! Buna hep tanık gibi\n\nYâni doğmamızın ve ölmemizin nedeni\n\nTaşıyor sanmamızdır üstümüzde bedeni\n\n“Âdem düştü” denmez de “O kaydı” der HAK! Niçin?\n\nYasağı düşünürken! Aklı kaydığı için\n\n“HAK’tan başkası yokken’ dedi “Bu yasak şey ne?”\n\n“Yoksa, ben değil miyim halîfesi yegâne?”\n\nİlk defa düşünmeye başlar başlamaz bu tarz\n\nBildi düşünce yasak! Ve çevresi oldu Arz\n\nDekart “Düşünüyorum öyleyse ben varım” der\n\nKendi aklına uyan! Onun peşinden gider\n\nDüşüncesi de bir düş! Düşündüğünü sanır\n\nRÛH, “Madde yok! Ben varım!” Diye diye usanır\n\nFizik ilmine göre, düşünce de bir madde\n\nMadde “varım” diyemez! Sen bu fikre saçma de\n\nArşimet yıkanırken “Buldum!” dedi külhanda\n\nBulmak istediğini, düşünmediği anda\n\nNewton yer çekimini buldu elma düşünce\n\nKafasında yok iken o anda hiç düşünce\n\nPiyano düşüyorken balkondan kazâ ile\n\nAynştayn’ın kafasında formülü geldi dile\n\nYâni bir an beynimiz çıktığında devreden\n\nDevreye girer! Kalpten bize hep hitâb eden\n\nMeselâ bu mesajı Uluğ yazdığı anda\n\nKendini kaybederek belirir öte yanda\n\nİki yan yok! Öte yan yine bu yandır ama\n\nBilmeyen, “Tayy-i mekân” der! Yâhut ışınlama\n\nBir çelişki gelmesin sana böyle bir beyân\n\nMerkez nokta Kâbe’yi bulan için yoktur yan\n\nİşte “Dosdoğru namaz” bu! İmkânsız herkese\n\nAma hep kulak verin! “VİCDÂN” denilen sese\n\nBu öyle bir sestir ki! Beyin de susturamaz\n\nBunun “ALLAH’ın SESİ” olduğunu bilen az\n\nRûh âleminde her şey “Apaçık sağlam âyet”\n\nNasılsa hep öyledir! ALLAH’a benzer gayet\n\nBu yüzden onun adı “Apaşikâr Kitab”tır\n\nBEN SENİN RABB’İN MİYİM? bu âlemden hitâptır\n\nBu âlem, bu kâinat gibi uzayda değil\n\nUzay sonlu bir hayâl! Sonsuz gerçeğe eğil\n\nHAK der: “İnsâna verdim rûh için bilgi çok az”\n\nYâni Rûh sonsuz ışın! Sonlu beyin anlamaz\n\nKimse bilmez! Rûh nerden gelir nereye gider\n\nBöylece ÎSÂ da “Rûh her yerdeki sonsuz” der\n\nHesapta iki tane sonsuz olamaz mâdem\n\nBirdir hem ALLAH hem Rûh hem Âlem hem de Âdem\n\nİki ayrı âlem yok dünyâ ve ahret diye\n\nBâtıl gider! HAK kalır! Kalbe Rûhtan hediye\n\n“Çok çabuk hesab görür ER-RAHMÂN”\n\nDünyâ Ahiret olur! Sen hemen öldüğün an\n\nİki yok! Hayâl, Bir’i dönüştür gerçek Bir’e\n\nYoksa girersin beden denen kurgu kabire\n\nHayâlden hakîkate dönmektir tövbe asıl\n\nBin kere pişman olsan, bir sonuç olmaz hâsıl !\n\nDerin uykuda kimsin? Neredesin? Bir bilsen\n\nHakîkat âleminde! Hakîkî kendinsin sen\n\nBeynin devreye girer ve başlar rüyâ faslı\n\nKimi haz! Kimi kâbus! Hiçbirinin yok aslı\n\n“RÛH RABB’in emri” Orda her işin RAB’den emir\n\nOnu zavallı beynin yorumlar! Hayâl kemir\n\nAğaç kurdu ne anlar! Bahçıvanın işinden\n\nBilir mi çok çekecek kemirici dişinden\n\nMeselâ çocuk için, aşk şöyle bir şey eder\n\n“Babam kızıp altında annemi hep ezdi” der\n\nMeselâ MUHAMMED’i orada görse özün\n\n(sallallahu aleyhi ve sellem)\n\nBurada her güzele takılır kalır gözün\n\nMeselâ ÂLÎ ile orada sohbet etsen\n\n(kerremallahu vechehu)\n\nBenim mesajlarımdan hiç fark edemezsin sen\n\nGüzelleri görürüz! Göremeyiz güzeli\n\nZamanları biliriz ! Bilemeyiz ezeli\n\nÇünkü güzel ve ezel, cennette vardır sâde\n\nCehennemde Hûriyi seyre yok müsâade\n\n“Yıktım perdeyi! Vîrân eyledim” der Karagöz\n\n“Varayım sâhibime” dediği, RAB olan öz\n\nDünyâ döner bir sahne! Bir tür orta oyunu\n\nÇık bu dönme dolaptan! Bul İlâhî soyunu\n\nÂlem, alâmet demek! Sâdece sembol yani\n\nYok olduğunu keşfet! Sen yok olmadan ânî\n\nErdin mi! Hayâl biter! Dünyâ olur âhiret\n\nŞaşılığa son vermek! Bil en büyük mahâret\n\nRûh âlemini ALLAH bize şöyle anlatır\n\n“Bir mağara var! Orda uyuyor yedi yatır”\n\nNe yemek var ne içmek! Tamamen durmuş zaman\n\nHûri ve Gılmân gibi genç ve bâkirler her an\n\nYedi er! Bir de köpek! “Sekiz Cennet kapısı”\n\nHayâle göz yummadan! Alınamaz tapusu\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2020/05/sihirli_lamba.jpg?w=660"
        },
        {
          "type": "alt_baslik",
          "text": "Sana hep ninni söyler güvendiğin beş duyu\n"
        },
        {
          "type": "metin",
          "text": "Zihnin beşik sallayıp der: Mışıl mışıl uyu\nÖnce beş büyücüyü! Ve beyleri, beyni kov\n\nKâlbini meshet! Yâni Alâaddin gibi ov\n\nAlâaddin’de hem dîn! Hem ÂLÎ kokusu var\n\nO yüce fıtratınla arana çekme duvar\n\nLâmbadaki Mesîh’i! Rûhunu çıkar yâni\n\nBEN RABB’İN DEĞİL MİYİM? diye sorunca ânî\n\nEVET de! Huzurunda el bağlayarak eğil\n\nZaten soruyu soran, senden başkası değil\n\nDûn-yâ! ‘Alçak yer’ demek! Kelime kökü ‘Denî’\n\nYâni yoğun kaldıkça! Olamayız medenî\n\n“Arz ağırlık atacak kıyâmette” der RAHMÂN\n\n“Ölüler dirilecek!” Arz şeffaflaştığı an\n\nBu arz hem dünyâ hem de senin toprak bedenin\n\nPerdenin arkasından çıkacak halk edenin\n\nÇıkacak olan! Yine senden başkası değil\n\nHak sûretinde halk oldu! Kendi önünde eğil\n\nBU MESAJ ne hayâldir ne hikâye ne masal\n\nÇünkü bir çok âyetle! Kanıtlıdır her misâl\n\nErdiğin an görürsün! Bütün özgeçmişini\n\nKendin masal olmadan! Bu kıssadan hisse al\n\nNe varmış! Ve ne yokmuş! Bu masalda anladın\n\nÖZ adını bul!\n\n"
        },
        {
          "type": "spoiler",
          "text": "Yoksa “masal” olur her adın\n"
        },
        {
          "type": "metin",
          "text": "Küçüklere masallar uyuyana kadar, büyüklere masallar uyanana kadar devâm eder vesselâm\n"
        }
      ]
    }
  }
}