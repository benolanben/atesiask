{
  "id": 201912020956,
  "article": {
    "header": {
      "background_image": "https://umutrehberi.wordpress.com/wp-content/uploads/2019/12/ozhan_ardicli.jpg?w=660",
      "date_value": "2 ARALIK 2019",
      "mini_title": "agah olasın",
      "tags": [
        ""
      ],
      "title": "Tam olarak sendeyim",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Tam olarak sendeyim"
        },
        {
          "type": "spoiler",
          "text": "Benim bunda kararım yok, ben yine gitmeye geldim…\n"
        },
        {
          "type": "metin",
          "text": "Varlığın sevinci, İnsanlığın Târifi’nden bir nefes verecek kadar misafirim gönül hânelerinize yüksek müsâadelerinizle…\nO, biriyle konuştuğu zaman muhâtabının yüzüne bakar, elini tutmuşsa o bırakmadıkça bırakmaz, karşısındaki yüzünü başka tarafa çevirmedikçe o çevirmezdi. Hatta bir adam bir şey söylemek gâyesiyle Habîbullâh’ın kulağına fısıldayarak bir şey konuşsa, adam başını uzaklaştırmadan o da başını uzaklaştırmazdı.\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2019/12/ozhan_ardicli.jpg?w=660"
        },
        {
          "type": "spoiler",
          "text": "Söylemez size kimse dünyadaki ömrü boyunca\nHiçbir insana yan bakışı olmayan kimdi\n\nKimdi yan gözle bakmadı kır çiçeklerine bile\n\nÖğretmek için cephe nedir\n\n"
        },
        {
          "type": "alt_baslik",
          "text": "Kıyâm.etti torunu kucağında\n"
        },
        {
          "type": "spoiler",
          "text": "Dönünce bütün gövdesiyle döndü\nBir bu anlaşılsaydı son yüzyılda\n\n"
        },
        {
          "type": "alt_baslik",
          "text": "Bir bilinebilseydi nedir veche?\n"
        },
        {
          "type": "metin",
          "text": "“Ey insan, sana dönüyorum, senin varlığını tam olarak muhatap alıyorum, benim için pek değerlisin, seni dinliyorum, bana herşeyi rahatlıkla anlatabilirsin” demek olsa gerek bu yöneliş, varlığın sevincinin bu doğal akışı…\n"
        },
        {
          "type": "alt_baslik",
          "text": "Âdetin baktığın tarafa dönüş\n"
        },
        {
          "type": "metin",
          "text": "Bize nasîb olsun hayırlı bir düş\nKerem et ne olur yüzünü göster\n\nKim böyle bir düşten uyanmak ister\n\nBelki yeni gelişmeler aradaki mesâfeyi kısalttı insanlar için ama insanların birbiriyle, insanların kendi en saf hâliyle mesâfesi giderek açılıyor… Telefon ekranına bakmadan 5 dakika duramayan, insan ve zamanın kıymetini bilmeyen bir nesil için, asırlar öncesinden dipdiri insanlık târifi…\n\nÂşıkım cemâline Yâ Muhammed Mustafâ ﷺ\n\nTâlibim kemâline Yâ Muhammed Mustafâ ﷺ\n\nAşkî kemter ümmetin beklemekte himmetin\n\nGörmektedir devletin Yâ Muhammed Mustafâ ﷺ\n\n\n.\n\n"
        },
        {
          "type": "spoiler",
          "text": "Siz bırakmadan elinizi bırakmaya niyeti olmayan bir güzelin ha(ya)liyle aşk olsun yâ hû\n"
        }
      ]
    }
  }
}