{
  "id": 202306041152,
  "article": {
    "header": {
      "background_image": "https://umutrehberi.wordpress.com/wp-content/uploads/2023/06/olumkorkusu_umutrehberi.jpg?w=660&h=660",
      "date_value": "4 HAZİRAN 2023",
      "mini_title": "agah olasın",
      "tags": [
        ""
      ],
      "title": "Korku yok ölüm yok",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Korku yok ölüm yok"
        },
        {
          "type": "metin",
          "text": "Varlığın Sevinci’nin parlak sözü bu:\n"
        },
        {
          "type": "alt_baslik",
          "text": "“Yarın ölecekmiş gibi çabala ve hiç ölmeyecekmiş gibi yaşa.”\n"
        },
        {
          "type": "spoiler",
          "text": "Ölümden korkmayan sâdece bir kez ölür\n"
        },
        {
          "type": "metin",
          "text": "[G. Falcone]\nKorku bir alışkanlıktır ve sebebi mevcut durum değildir\nDurumun sandığın kadar vahim olmadığını anlayasın!\n\nKorku,\nBAŞKALARI veyâ DIŞ DÜNYA tarafından\nzarar görebilecek içerde BEN adında bir kurban olduğuna dâir ölümcül varsayımından doğar.\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2023/06/olumkorkusu_umutrehberi.jpg?w=660&h=660"
        },
        {
          "type": "metin",
          "text": "ÖLÜM YOK, KORKU YOK…\n"
        },
        {
          "type": "spoiler",
          "text": "Nehirle veyâ evrenle bir olduğunuzun farkına varmadığınızda korkuya kapılırsınız. Damlalara ayrılsa da ayrılmasa da su, sudur işte. Yaşamımız ve ölümümüz aynı şeydir. Bu gerçeği fark ettiğimizde artık ölüm korkusu kalmıyor.\n"
        },
        {
          "type": "metin",
          "text": "[S. Suzuki]\n"
        },
        {
          "type": "spoiler",
          "text": "Ölüm korkusu, yaşam korkusundan kaynaklanıyor değil mi? Dolu dolu, derinden yaşayan biri, her an ölmeye hazır gibi…\n"
        },
        {
          "type": "metin",
          "text": "[M. Twain]\n"
        },
        {
          "type": "spoiler",
          "text": "Ölüm korkusu, toplam işleyiş,  büsbütün akış içinde, bedenin kimliğini ayrı bir varlık olarak kabul etmenin cezasıdır. Ölümden korkan sâdece doğumdur ve her doğan ölecektir!\n"
        },
        {
          "type": "metin",
          "text": "[N. Maharaj]\n"
        },
        {
          "type": "spoiler",
          "text": "Ölümden korktuğumuz sürece kontrol edilebiliriz.\n"
        },
        {
          "type": "metin",
          "text": "[A. Watts]\nÖlümün zıddı doğumdur hayat değil\n\nYaşamın anti-tezi korkudur, ölüm değil ki…\n\nÖlüm, yaşama karşı değildir korku, yaşama karşıdır\n\n"
        },
        {
          "type": "alt_baslik",
          "text": "Korku, tıpkı cehennem gibi…\n"
        },
        {
          "type": "metin",
          "text": "Korku hayatın düşmanı, ölüm ise dostudur\nÖlüm yaşama karşı değildir\n\nSürekli olan fark edilemez\n\nYaşamı mümkün kılan ölümün farkındalığıdır\n\nKişinin ölüm gerçeğiyle yüzleşmesi, kişisel korkunun sonu ve gerçek hayatın başlangıcıdır.\n\nÖlüm korkusu\n\nYaşamanın ölümü\n\nYaşanmamışlığın ölümü\n\n"
        },
        {
          "type": "alt_baslik",
          "text": "Hayattan korkanlar, ölümden korkanlardır\n"
        },
        {
          "type": "metin",
          "text": "İyi yaşanmamış yarım bir hayat, ölümden korkuyor\nYaşayan ne bilmeyen, zaten ölü de gömülmeyi bekliyor\n\n"
        },
        {
          "type": "spoiler",
          "text": "Filmle birlikte sona ereceğini sanan film karakterinin ölüm korkusu, her filmde türlü türlü oynayan Varlığın Sevinci ile bir arada olamaz doğrusu…\n"
        },
        {
          "type": "metin",
          "text": "[A. Kadrî]\nBütün korkular, ölüm korkusundan kaynaklanır\n\nÖlüm korkusu, zamanın tükenmesi korkusudur\n\nZaman korkusu, yaşanmamış bir hayatın kokusudur\n\nŞimdi büsbütün yaşa ve zaman kaybolacak…\n\nZaman kaybolduğunda, ölüm artık problem değildir zirâ çözülmüştür\n\nÇünkü cennette zaman yoktur!\n\nBiz sınırsız yaşamız\n\nDoğuma yakalanmadık, ölüme yakalanmadık\n\nVarlığa da yakalanmadık, yokluğa da yakalanmadık\n\nBu dile gelmeyen gerçeğin fısıltısıdır…\n\nHâni “Ölümden çok korkuyorum” dedin ya bir ara tenhâda\n\nHayattan en çok korkanlar, ölümden korkanlardır aslında\n\nBak işte bir köpek toparladı bu dağınık dersi…\n\nSâhibinin kapalı bir odaya girdiğini gören sâdık köpek, kendisini orada nasıl bir tehlikenin beklediğini umursamadan, belirsizlikten hiç korkmadan, o kapıyı iterek açar ve içeri girer.\n\nBildiği tek şey, efendisinin orada olduğu…\n\nO’nun da orada olduğunu\n\nHep seninle olduğunu bildiğin hâlde\n\nNeden Ölüm’den korkasın?\n\nBir nefes yalnız mı kaldın?\n\nMutlu bir yaşam akışının önündeki tek engel, ölüm korkusudur.\n\nBu soruyu aşk ile döne döne sorgula:\n\n"
        },
        {
          "type": "alt_baslik",
          "text": "“Ne ölür?”\n"
        },
        {
          "type": "metin",
          "text": "Zira “Ölen nedir” bilen ölmeyecektir!\n(Buradan kayan yazıyı, en başından “hacklenen” bir ego sistemi olarak bir daha okuyunuz, Ali sofrasına bir bardak da bizim için koyunuz vesselâm)\n\nGerçekten karanlık olduğunda\n\nGöz görmeye başlar sonunda\n\n“Gözyaşının dinmediği uzun bir gecede\n\nBenliğin ölümüyle yere yığılmış bir adam\n\nKorku cehenneminden çıkıyor\n\nZihin kendine geliyor\n\nTanrı zihin dünya\n\nHer biri Bir’dir\n\nVe fırtınanın yıktığı evde alabildiğine özgür”\n\nYaklaşıyor yaklaşmakta olan…\n\n"
        }
      ]
    }
  }
}