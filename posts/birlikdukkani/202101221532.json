{
  "id": 202101221532,
  "article": {
    "header": {
      "background_image": "https://umutrehberi.wordpress.com/wp-content/uploads/2021/01/semme.jpg?w=660&h=660",
      "date_value": "22 OCAK 2021",
      "mini_title": "agah olasın",
      "tags": [
        ""
      ],
      "title": "Yüz Söz’den II",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Yüz Söz’den II"
        },
        {
          "type": "metin",
          "text": "İşitecek kulağı olanlar İnsanlığın Târifi’nden işitti:\n"
        },
        {
          "type": "spoiler",
          "text": "Ben kimin mevlâsı isem Alî’de onun mevlâsıdır; Alî’yi zikretmek ibâdettir.\n"
        },
        {
          "type": "alt_baslik",
          "text": "Evliyâ zikri Allah’ın rahmetine vesiledir\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nOla her kanda evliyâ zikri\n\nYağa baran-misal rahmet-i Hak\n\nDâimâ bî-gâm ü elemlerdir\n\nFerrûh ol meclîs ehline el-hak\n\nHer nerde erenler anılsa\n\nRahmet yağar oraya yağmur misali\n\nElem ve gam hiç uğramaz oraya\n\nHuzur içinde o meclis Hak orada\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/01/semme.jpg?w=660&h=660"
        },
        {
          "type": "alt_baslik",
          "text": "Marifetin çok azı bile çokça amelden hayırlıdır.\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nŞemme-i ma’rifet be Hazret-i Hak\n\nYegdür andan k’ola kesîr-i ‘amel\n\nEyle ma’bûduna ‘ilim hâsıl\n\nKimedür bil ‘ibâdetin evvel\n\nÜzerinde marifetten bir koku taşımak, pek çok amele hamallık etmekten iyidir.\n\nBöyle buyurdu Şâh-ı Risâlet:\n\nHikmet, müminin yitiğidir, nerde bulsa alır.\n\n"
        },
        {
          "type": "alt_baslik",
          "text": "Hikmeti bulmaktır, mümine ganîmet\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nKalb-i müminde ne hoş ganîmet var\n\nKi ola vicdân-ı zevk-ı hikmet eğer\n\nNe çıkar onu başkasına etmezse izhâr\n\nTaş ses etmedi de oldu cevher\n\n"
        },
        {
          "type": "alt_baslik",
          "text": "Hak sözü kabûl etmek dindendir, inâd etmek yâ nedendir?\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nKâmil müslüman ona derler\n\nHak sözü duyunca kabul eder\n\nMüslüman o değildir inat eder\n\nKendi zannınca başka yere çeker\n\nHak armağanıdır; inat câhilin, sükût ârifindir, seyrân kâmilin…\n\n"
        },
        {
          "type": "alt_baslik",
          "text": "Sözün kusuru uzunluğundan, güzelliği kısalığındandır\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nSözü uzatıp ayıbını çok eyleme\n\nSözde hüner az ve öz olana derler\n\nKısa olan anlaşılır uzun eyleme\n\nNe gerek var uzadıkça uzadı derler\n\nSûret ehline, kısa sözler uzatılarak söylenir, manâ ehline uzun sözler kısaltılarak…\n\n"
        },
        {
          "type": "alt_baslik",
          "text": "Ülfetin şartı, külfeti terktedir.\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nŞart-ı ülfet çün terk-i külfettir\n\nGel tekellüfsüz olalım cânâ\n\nCan fedâ yoluna tekellüf yok\n\nTek hemân ‘aşk-ıla ülfet ola\n\n"
        },
        {
          "type": "alt_baslik",
          "text": "Kalbin kasveti tokluktandır\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nKalbin katılığı tokluktan gelir\n\nBunca boğaz hevesi nerden gelir\n\nGönül ki kararıp daralır ne görür\n\nAyna tozlanınca insan ne görür\n\nAçlık ölüyü diriltir, tokluk diriyi öldürür, tok gezdiğin günü seyrine dâhil sayma, açlığı gurbet, tokluğu vatan sanma!\n\n"
        },
        {
          "type": "alt_baslik",
          "text": "Kişinin mizâcındaki hiddet felâketi olur\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nTabiatındaki ateşten hiddetten sakın\n\nSebeptir helâkine içine düşenin sakın\n\nMuhafaza et öfkeyi derununda sakın\n\nKılıç için en uygun yer oldu: kın\n\nÖfkeye tutunmak, zehri kendin içip ötekinin ölmesini beklemek gibidir.\n\n"
        },
        {
          "type": "alt_baslik",
          "text": "Korkudan emin olmak, güzel bir döşekte uyumak gibidir.\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nGüzel döşek üzerinde rahat uyursa\n\nİkinciden ve korkudan emin oldun-ısa\n\nŞâhid-i rûh ile birlikte yaşa\n\nKayd-ı tenden halâs buldın-ısa\n\nErenler için ne bir korku ne bir hüzün vardır.\n\n[Yunus:62’den]\n\nÂlem sahnesinde “ben-benim” diyene defter açılıyor, hesap başlıyor. Yegâne varlığın üzerine giydiğimiz zehirli ve ölümcül beden-zihin kimliğinden soyunmak ikilikten kurtulmak demek:\n\nKim ki kendi varlığından geçti Hakk’ı var bilüp\n\nŞüphesiz geçti sıratı bî-suâl ü bî-cevâp\n\n[Mirâtî]\n\n"
        },
        {
          "type": "alt_baslik",
          "text": "Ayrılık ateşi, cehennem ateşinden harlıdır\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nHurkâ-ı âteş-i firâk-ı yâr\n\nNâr-ı zûzâhdan âh ber-terdür\n\nSâkin iden harâretin anun\n\nKi meger âb-ı dîde-i terdür\n\nSevgiliden ayrılık ateşinin hârı\n\nCehennem ateşinden beterdir\n\nOnun hararetini söndüren\n\nMeğer gözlerden akan terdir\n\n"
        },
        {
          "type": "alt_baslik",
          "text": "Çocuğun velîsi rızıklandırılmıştır\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nHerkesin rızkını verir rezzâk-ı âlem\n\nAczimizin serzenişidir bu elem\n\nÇocuk gayb memesinden emer\n\nAnnesi onun için niye gam çeker\n\n"
        },
        {
          "type": "alt_baslik",
          "text": "Takdîr olunan ne ise seni bulur\n"
        },
        {
          "type": "metin",
          "text": "[Sad Kelâm-ı Şâh-ı Velâyet]\nBir iki gün cihanda hoşça didin\n\nYok yere canına azâb etme\n\nHak her neyi mukadder etmişse\n\nO sana erişir acele etme\n\nKader gayrete âşıksa da\n\nEl-mukadder lâ-yugayyer vesselâm\n\n\n.\n\nDiğer sözler için\n\nYüz Söz’den\n\n"
        }
      ]
    }
  }
}