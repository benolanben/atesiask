{
  "id": 202101071515,
  "article": {
    "header": {
      "background_image": "https://umutrehberi.wordpress.com/wp-content/uploads/2021/01/isik_agaci.jpg?w=660&h=440",
      "date_value": "7 OCAK 2021",
      "mini_title": "agah olasın",
      "tags": [
        ""
      ],
      "title": "Yüz Söz’den",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Yüz Söz’den"
        },
        {
          "type": "spoiler",
          "text": "Light glorifies everything. It transforms and ennobles the most commonplace and ordinary subjects. The object is nothing, light is everything.\n"
        },
        {
          "type": "metin",
          "text": "[Leonard Missone]\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/01/isik_agaci.jpg?w=660&h=440"
        },
        {
          "type": "spoiler",
          "text": "Ġāfil olma gözüñ aç ‘ālem-i kübrāsın sen\nSidre vü levĥ ü ķalem ‘arş-ı mu’allāsın sen\n\nĦoşça baķ źātuña kim zübde-i ‘ālemsin sen\n\nMerdüm-i dįde-i ekvān olan ādemsin sen\n\n"
        },
        {
          "type": "metin",
          "text": "Kendine hoşça bakan insanı, “evrenin gözbebeği” olarak târif ediyor irfan geleneğimiz.\nSanki gözbebeğindeki o noktadan güneş sızıyor, üzerine ışık düşmeyince, var bile yok oluyor.\n\n"
        },
        {
          "type": "alt_baslik",
          "text": "Aslolan gören öznedir, görünen nesne ise hayâlin giydirdiği elbisedir; üzerine farkındalık ışığı düşünce yoğu var gibi gösterir.\n"
        },
        {
          "type": "spoiler",
          "text": "ALLAH yerin, göklerin nûrudur diyor âyet\nYâni evren yok durur aslı nûr ise şâyet\n\nRüyâyı dışta olmuş gibi gösterir zihin\n\nKurgu film•indir içte! Gülersin sabahleyin\n\n"
        },
        {
          "type": "metin",
          "text": "Bütün ilmi bir noktaya, noktanın sonsuzluğuna sığdıran bir manâdan sızanları paylaşmak dileriz.\nÇünkü başladığında biten, noktadır. Noktadan sızan filmin gâyesi, kendi özüne dönüştür ve zaten orada olduğunu farkeden için, canlı sandığı filmin sonu gelmiştir.\n\nBir kez uyandığında, artık öteki göremez olursun. Her yer karanlık, herkes uykuda zannediyordun ya, meğer gözleri kapalı olan senmişsin! Sen uyandığında, uyandıracak kimse de bulamazsın.\n\nBen susayım da varlığın sevinci, insanlığın târifi olan İLMİN ŞEHRİ’nin kapısı: Şâh-ı Velâyet nûrundan, rağbet ettiği mevzûya ışık doğsun:\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/01/sad_kelam_1.jpg?w=660&h=252"
        },
        {
          "type": "metin",
          "text": "Belâ esnâsında sızlanma! Zîrâ kaygılanıp sabırsızlık göstermek belâyı arttırır.\n[Sad Kelâm-ı Şâh-ı Velâyet]\n\nİnsan, topraktan bir çanak anten. Mâdem âlemde çekim yasası var; dert yanma, aslâ sızlanma.\n\nSızlanmak, en yakın bir zâlime etrafta bir kurban olduğundan haberler verir…\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/01/sad_kelam_2.jpg?w=660&h=252"
        },
        {
          "type": "metin",
          "text": "Varlığın sevinci buyurdu:\n"
        },
        {
          "type": "alt_baslik",
          "text": "“Sadaka, malı azaltmaz”\n"
        },
        {
          "type": "metin",
          "text": "O’nu işiten ve görenden duyuldu:\nFakirleştiğinizde, sadaka vererek Allah ile muamele ediniz.\n\n[Sad Kelâm-ı Şâh-ı Velâyet]\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/01/sad_kelam_3.jpg?w=660&h=252"
        },
        {
          "type": "metin",
          "text": "[TEVBE TEVBE]\n"
        },
        {
          "type": "alt_baslik",
          "text": "Bir kimse, secdede “Rabbiğfirlî” diyerek bağışlanma dilerse, başını secdeden kaldırmadan mağfiret olunur.\n"
        },
        {
          "type": "metin",
          "text": "Ramuz El-Ehadis [436:3]\nÖzrü yinelemek, günahı tekrar akla getirmektir. Günâhı hatırlamak günahtır, ona da özür gerektir.\n\n[Sad Kelâm-ı Şâh-ı Velâyet]\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/01/sad_kelam_4.jpg?w=660&h=252"
        },
        {
          "type": "metin",
          "text": "Cimrinin malını, vukû bulacak bir hâdise veyâ malını sahiplenecek bir vârise müjdele.\n[Sad Kelâm-ı Şâh-ı Velâyet]\n\nÇokça mal toplayan stokçu, zengin olamaz. Zîrâ çok malı olana değil çok verene zengin derler\n\nZengine sual basît:\n\nNe yapmış da zengin olmuş\n\nZengin olmuş da ne yapmış\n\nCimri, Allah’ı yanlış tanıdığından fakirlikten çok korkar; fakirliği âcilen üzerine çeker!\n\nHer kim cimri olursa, yoksulluk kapısını peşin peşin açmıştır. Zîrâ bu dünyâda fakirler gibi yaşar, âhirette de zenginler gibi uzun uzun hesap verir.\n\n[Sad Kelâm-ı Şâh-ı Velâyet]\n\nGüneş değilse de güneşten hüzme, deniz değilse de denizden damla kâbilinden, azımızı çok sayan siz güzelim canlara bâki muhabbetle…\n\nDevâmı için:\n\nYüz Söz’den II\n\n"
        }
      ]
    }
  }
}