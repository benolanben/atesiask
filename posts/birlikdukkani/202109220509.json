{
  "id": 202109220509,
  "article": {
    "header": {
      "background_image": "https://umutrehberi.wordpress.com/wp-content/uploads/2021/09/gecici_umutrehberi.jpg?w=660",
      "date_value": "22 EYLÜL 2021",
      "mini_title": "agah olasın",
      "tags": [
        ""
      ],
      "title": "Bırakmak üzerine",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Bırakmak üzerine"
        },
        {
          "type": "spoiler",
          "text": "Muhterem geçici, oyuna aldanıyorsun!\nGideceğin yerden geliyorsun\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/09/gecici_umutrehberi.jpg?w=660"
        },
        {
          "type": "spoiler",
          "text": "Muhterem geçici, geldiğin yere gidiyorsun!\nKendine yazık ediyorsun\n\n"
        },
        {
          "type": "metin",
          "text": "Önce böyle seslendi bir hatîf-i esrâr\nSonra inenler indi\n\n"
        },
        {
          "type": "spoiler",
          "text": "O, her an yeni bir şe’n, iş, görünüş ve oluş üzredir\n"
        },
        {
          "type": "metin",
          "text": "[Rahmân:29’dan]\nKendi kitabımdan okuduğum bu işâret, beni var görünenin yokluğuna çekiyor.\n\nMeğer her an yenilenen şe’nin kendisinin tam bir mekr-i ilâhî, kutsal illüzyon, büyük bir oyun!\n\n"
        },
        {
          "type": "alt_baslik",
          "text": "“Varlık yoktur, sâdece oluş vardır”\n"
        },
        {
          "type": "metin",
          "text": "Var görünen neyin kapağını kaldırsam, yakından baksam, derinine insem, elim yoğa değer, elim yok…\nVe işte bundan tam da bundan ödümüz kopuyor.\n\nKorktuğumuz şey bilinmeyen değil, bilinene olan bağlılığımızdan vazgeçmek.\n\nVazgeçmek son adımdır…\n\nAma asıl vazgeçmek, vazgeçilecek hiçbir şey olmadığını anlamaktır çünkü hiçbir şey sana ait değildir, sen bile…\n\nÇünkü her şey akıyor, ırmak, yıldız, hatıralar, fikirler ve insan, en çok da insan; varlığın doğası bu akışta gizlidir.\n\nHem akıyorsa geçiyor demektir\n\nO hâlde vazgeçmek, bir şeyleri terk etmek değil, onların gittiğini kabul etmek, güzellikle salıvermek, şeylerin geçici doğasını kabul etmek, geçenlerden geçmektedir\n\nAkmayan ne var ki?\n\nZaman akıyor\n\nGeçmiş yok, gelecek yok\n\nÇünkü ân hiç durmuyor\n\nİnsan zamanla akıyor\n\nİsim yok, resim yok, kişilik yok\n\nAslında her gün her şeyden geçiyoruz;\n\nuykuda bedenden geçiyoruz,\n\nrüyâsız derin uykuda zihinden geçiyoruz\n\nve her sabah yeniden zihne geçiyor,\n\nbedenle geçip gidiyoruz…\n\nHepsi hepsi geçiyoruz işte\n\nYâni geçerken şöyle bir uğradık; yok bişi!\n\nAsıl özgürlük, tam serbestlik bırakmak demektir oysa biz bağ kurduklarımızla mutluyuz, her şeyi bırakabilmeyi hiç düşünmüyoruz.\n\nÖlümün ölümsüzlüğün bedeli olduğu gibi, sonlu olanın da sonsuzun bedeli olduğunu bilmiyoruz.\n\nManeviyatta kemal, her şeyi bırakmaya hazır olmaktır, sonra bırakanı bırakmak…\n\nBizi tutan ne?\n\nBen olma alışkanlığı yani kişilik, ego\n\nEgo var olursa, her şey var olur; ego yoksa her şey yoktur\n\nÖyle değil mi?\n\nMerkezde ben varsam, sen varsın, o var ve çevresinde koca bir dünya var oğlu var.\n\nDolayısıyla egonun kendisi her şeydir!\n\nO hâlde bileyim ki tek başına bu egonun ne olduğunu araştırmak her şeyden vazgeçmektir.\n\nVarlığın düğümü ego yani ayrı kişilik hâli…\n\nPeki kişilik nedir?\n\nNasıl oluşur?\n\nBen dediğin, zihnin hafıza odasında tutulan alışkanlık enerjisi, hatıra koleksiyonu…\n\nOysa hafıza bir koşu bandı gibidir, size bolca egzersiz sağlar ama asla sizi bir yere götürmez. Geçmişte ya da gelecekte acı çekemezsiniz çünkü onlar yok. Acının tadına sâdece zihindeki hafıza ve hayal gücü odasında bakılabilir.\n\nŞimdiyi geçmişle özdeşleştirerek ve geleceğe yansıtarak bu alışkanlığı büyütürüz.\n\nKendinizi anlık olarak, geçmiş ve gelecek olmadan düşünün; kişiliğinizle olan bağınız çözülür.\n\nYokuş geldi değil mi?\n\n"
        },
        {
          "type": "spoiler",
          "text": "Ve bilir misin yokuş nedir?\nFekku rakabe\n\nKölenin bağını çözmek\n\nÖzgür bırakmak\n\nGüzellikle salıvermek\n\n"
        },
        {
          "type": "metin",
          "text": "[Beled:12-13’den]\nGeçelim güzelleşelim…\n\n"
        }
      ]
    }
  }
}