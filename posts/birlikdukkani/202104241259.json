{
  "id": 202104241259,
  "article": {
    "header": {
      "background_image": "https://umutrehberi.wordpress.com/wp-content/uploads/2021/04/divider_umutrehberi.png?w=660",
      "date_value": "24 NİSAN 2021",
      "mini_title": "agah olasın",
      "tags": [
        ""
      ],
      "title": "Sâhibinin Sesi",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Sâhibinin Sesi"
        },
        {
          "type": "spoiler",
          "text": "Yalnızca bir kez dilim tutuldu,\nbiri bana gelip “sen kimsin” diye sorduğunda\n\n"
        },
        {
          "type": "metin",
          "text": "[H. CİBRAN]\n"
        },
        {
          "type": "alt_baslik",
          "text": "Güzeller güzeli,\n"
        },
        {
          "type": "metin",
          "text": "Geçtiğin kapı dar, geldiğin yol uzunsa da\nBuradan bakınca candan içeri şöyle görünüyor:\n\n"
        },
        {
          "type": "alt_baslik",
          "text": "LÂ\n"
        },
        {
          "type": "metin",
          "text": "şerîat\n"
        },
        {
          "type": "alt_baslik",
          "text": "İLÂHE\n"
        },
        {
          "type": "metin",
          "text": "tarîkat\n"
        },
        {
          "type": "alt_baslik",
          "text": "İLLÂ\n"
        },
        {
          "type": "metin",
          "text": "hakîkat\n"
        },
        {
          "type": "alt_baslik",
          "text": "ALLAH\n"
        },
        {
          "type": "metin",
          "text": "mârifet\nDışını ve içini pâk eylediğin kapının ve yolun mâcerâsı sana kalmış ama kapısı bacası olmayan hakîkat:\n\n"
        },
        {
          "type": "spoiler",
          "text": "Ve ruhûmdan üflediğim zaman…\n"
        },
        {
          "type": "metin",
          "text": "[Hicr:29’dan]\nnass-ı latîfinin şâhid-i kavîsi Sultânu’l Ârifîn Bâyezîd-i Bistâmî’nin kelâm-ı saâdet encâmları ile feth olunmuştur:\n\n"
        },
        {
          "type": "spoiler",
          "text": "“Otuz sene boyunca kalbimi gözledim (murâkabe) orada ubûdiyet ve rubûbiyetin Allah’a âit olmasından başka bir şey bulmadım!”\n"
        },
        {
          "type": "metin",
          "text": "Mârifet ise daha yolun başında insanlığın târifi varlığın sevinci Ebu’l Ervâh olanın Hazret-i Rûh-u Muhammedî’nin has işâreti okununca fâş oluyor:\n"
        },
        {
          "type": "alt_baslik",
          "text": "Men ‘arefe nefse-hû\nFe-kad ‘arefe rabbe-hû\n"
        },
        {
          "type": "spoiler",
          "text": "Kendini (hiç-yoklukla) bilen\nRabbini (hep-varlıkla) bilir\nKendi kendin bilmek oldu mârifet\n\nKendi kendin bilmemektir mâsiyet\n\nŞol kişi kim yoktur onda mârifet\n\nOna ne tâat ne zühd ü mâsiyet\n\nMârifetsiz bir âdem muhtaç imiş\n\nÂlem onun olsa da karnı aç imiş\n\n"
        },
        {
          "type": "metin",
          "text": "[GAYBÎ]\nErenlerin dilinde mârifet, sûreten ve mânen “kişi kendin bilmekten” ibârettir:\n\n"
        },
        {
          "type": "spoiler",
          "text": "Bayrâm özünü bildi\nBileni anda buldu\n\nBilen ol kendi oldu\n\nSen seni bil sen seni\n\n"
        },
        {
          "type": "metin",
          "text": "Bâtın zâhir olsa sen onu sonradan oldu sanırsın ve zâhir bâtın olsa sen onu mahv oldu sanırsın.\n"
        },
        {
          "type": "spoiler",
          "text": "Âbid kisvesinde görünen Hak’dır\nSen anı gayride arama ey can\n\nBâtını Hak olmuş zâhiri halkdır\n\nGizli sırlarını ideyim ayân\n\nİfnâ et sıfatın fenâfillah’da\n\nYok eyle zatını bekabillah’da\n\n"
        },
        {
          "type": "alt_baslik",
          "text": "Zâhir, bâtın sensin, kulsun Allah’da\n"
        },
        {
          "type": "spoiler",
          "text": "Basrî nihayette olmuştur hayran\n"
        },
        {
          "type": "metin",
          "text": "İyyaKE na’budu VE iyyaKE nesta’în\n"
        },
        {
          "type": "spoiler",
          "text": "Yalnız sana kulluk ederiz ve yalnız senden yardım dileriz…\n"
        },
        {
          "type": "alt_baslik",
          "text": "Biz sana sen bize\n"
        },
        {
          "type": "metin",
          "text": "[Fatiha:5’den]\nAncak dilediğin (izhar ettiğin)\n\n"
        },
        {
          "type": "alt_baslik",
          "text": "“kulluk halin olarak varız”\n"
        },
        {
          "type": "metin",
          "text": "ve bunun devamı gene Sana, Senin Hamd işlevine bağlıdır; heman Müsteân Baki Sensin!\nKi varlığım sendendir vârım da ancak sen…\n\n"
        },
        {
          "type": "spoiler",
          "text": "Allah’la konuşmayı öğrenin\n"
        },
        {
          "type": "metin",
          "text": "[Cenâbı Fakîrullâh]\nİşbu fiil, yegâne zât olan zâtının sıfatlarıyla zuhûr eyledi. O’nun bu bedendeki taayyünü ile…\n\nBöyle buyurdu her ben diyenden ben diyen\n\n"
        },
        {
          "type": "alt_baslik",
          "text": "Böyle buyurdu bana benden yakın olan:\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Kendimi ifade edecek ayrı bir sözüm yok\nAma bütün kelimeler sâdece beni ifade ediyor\n\nBenim ayrı bir anlamım yok\n\nAma algılanan her şeye anlam katıyorum\n\nBen başlangıcı ve sonu olmayanım\n\nAma her şey bende başlar ve biter\n\nBenim ismim yok\n\nAma bütün isimlerle çağrılırım\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Benim hiçbir formum yok\nAma bütün formlar beni gösteriyor\n\nBenim hiçbir kökenim yok\n\nAma her şeyin kökeni benim\n\nBen bölünmemiş olanım\n\nAma bütün bölünmeler bende var\n\nBen her şeyin bilinir olduğu bilişim\n\nBen her şeyin göründüğü varoluşum\n\nBen her şeyin yapıldığı özüm\n\nBen-im ve yalnız kendimi biliyorum\n\nBen, ‘Ben-im’ bilgisi olarak zihinde parlıyorum\n\nBen, vâr olma hissi olarak bedene yayılıyorum\n\nBen, huzur ve mutluluk olarak kalpte hissediliyorum\n\nBen-im varlığım, her şeyde varoluş olarak parlıyor\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben, hüznün içinde özleyiş ve bütün özleyişlerin hasretiyim\nBen, bekleyişim ve bütün beklentilerin bekleneniyim\n\nBen huzursuzların huzursuzluğu\n\nBen huzurluların huzuru\n\nBen mutluluğun kendisiyim\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben, üzerinde tefekkür edilemeyenim ama bütün tefekkürlerin nesnesiyim\nBen algılanamaz olanım ama sen sadece beni algılıyorsun\n\nBen doluyum ama hiçbir şeyim yok\n\nBen boşum ama her şeyi içeriyorum\n\nHer şeyi veriyorum ama asla eksilmiyorum\n\nHepsini alıyorum ama asla genişlemiyorum\n\nBen herkesin sevgilisiyim\n\nBen parlıyorum\n\nBen konuşuyorum ama sessizim\n\nBen duruyorum hareket ederken bile\n\nBen biliyorum ama bilinmiyorum\n\nBen deneyimliyorum ama deneyimlenmiyorum\n\nBen-im ama vâr olmadım\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben düşünüyorum ama hakkında düşünülemez olanım\nBen hissediyorum ama hissedilemeyenim\n\nBen görüyorum ama görülemiyorum\n\nBen duyuyorum ama duyulamıyorum\n\nBen dokunuyorum ama dokunulamıyorum\n\nBen tadıyorum ama tadılamıyorum\n\nBen kokluyorum ama koklanamıyorum\n\nGülüyorum\n\nNe görünüyorsa bende görünür ama ben görünmüyorum\n\n(Perde-gökyüzü-tuval-boşluk)\n\nBen, müzikteki sessizlik ve sessizlik içindeki müziğim\n\nBen dünyada gizliyim ama dünyayı açığa çıkarırım\n\nBen, var olan her şeyin rahimi, beşiği ve mezarıyım\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben, açık bir kâse gibi tek bir hareketle veriyorum ve alıyorum\nBen, kendimi her şeye koşulsuz olarak sunuyorum\n\nDiğerlerini kucaklıyorum ama ayrı ve öteki nedir bilmiyorum\n\nBen, seçim yapmadan her şeyi ağırlıyorum\n\nBilinen her şeyi bilen benim\n\nBütün deneyimlenenlerde deneyim benim\n\nBen, her şeyi mümkün kılıyorum\n\nBen, şeylerden boş ama kendimle doluyum\n\nBen, karşı koymadan açığım\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben, senin tarafından gölgede bırakıldım ama sen ışığını benden alıyorsun.\nBen, aydaki güneşim\n\nBen, dostların dostluğuyum\n\nBen, biliş ve bilmeyişim\n\nBen, gündüzde karanlık, gecede aydınlık olanım\n\nBen ışık verenim\n\nBütün renkler ışıklarını ödünç alır benim parlaklığımdan\n\nBütün âşıklar sevgilerini ödünç alır sevgimden\n\nHer şey varlığını emânet alır benim varlığımdan\n\nBütün bilgiler bir yansımadır benim zekâmdan\n\nBen bitmez tükenmezim\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben seninim ve ben-im\nHayırdaki Evet benim\n\nZaman içinde hazır “şimdi” benim\n\nOrada içinde hazır “burada” benim\n\nBen senin içindeki benim\n\nBen şunun içindeki buyum\n\nBen hiçbir zamanın içindeki her zamanım\n\nBen her şeyin belirsizliğiyim ve belirsizliğin kesinliğiyim\n\nBen güvensizlik içindeki selâmetim\n\nBen yanlıştaki doğruyum\n\nBen gururun içindeki haysiyetiyim\n\nBen bir yanılsamanın gerçekliğiyim\n\nBen var olan her şeyin varlığıyım\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben hareket ediyorum ama hareketsizim\nBen hareketsizim ama hareket halindeyim\n\nCan sıkıntısı içinde saklıyım ama kendim sıkıcı değilim\n\nŞüpheyle örtündüm ama kendimden şüphe duymuyorum\n\nBen korkunun altında yaşıyorum ama ne korkuyorum ne de korkutucuyum\n\nBen, bâki kalanım\n\nÖnüne bakarsan arkandayım\n\nArkana bakarsan önündeyim\n\nYukarı bakarsan aşağıdayım\n\nAşağıya bakarsan yukarıdayım\n\nBen gizliyim ama asla gizlenmedim\n\nBen aşikarım ama bulunamıyorum\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben aynanın parlak, kendinden aydınlık boşluğuyum\nVe içinde görünen renkli, dans eden görüntülerim\n\nDünya gerçekliğini benden ödünç alıyor\n\nBen içkin ve aşkınım\n\nVücudu açıp dünyaya yayıyorum\n\nDünyayı açıp kalbimde parçalanmış halde tutuyorum\n\nBen evrene hâmileyim\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben bilinende bilinmeden kalanım ve bilinmeyende hep bilinenim\nBen nefretteki sevgi, çâresizlikteki ümîdim\n\nBen bütün farklılıkların içinde aynı olanım ve aynıların içinde eşsiz olan\n\nBen şeylerin bir şeysiz hâli ve kimselerin kimsesiz hâliyim\n\nBen varılamayan ama her zaman vâr olanım\n\nBen bilinemeyenim ama her şeyi biliyorum\n\nBen anlaşılamıyorum ama şimdiye dek anlaşılan her şey benim\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben vâr olmadım ama asla yok değilim\nBen hiçbir yerde ve her yerdeyim\n\nBen hiçbir şeyim ve her şeyim\n\nBen oynarım\n\nNe vakit beni düşünürsen seni düşünen benim\n\nNe vakit beni seversen seni seven benim\n\nNe zaman benim için özlem duysan öyle özledim ki ben\n\nMutluluk arzun, kalbindeki lütfumun cezbedişidir\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben cehalet içindeki bilgiyim\nBen sorunun içindeki cevâbım\n\nBen, hiç durmaksızın kendimi veriyorum ve kendimi alıyorum\n\nBen, görünen her şeye kendimi ödünç veriyorum\n\nEvren benim faaliyetim, eylemim, işim\n\nBen, kendimi unutuyorum, özlemenin tatlılığı için\n\nBen, kendimi bölüyorum, dostluğun şefkati için\n\nBen, kendimi saklıyorum, aramanın zevki için\n\nBen, kendimi arıyorum, bulma talebinin karşılanması için\n\nBen, kendimi buluyorum, mutluluğun bilinmesi için\n\nBen, kendimi biliyorum, varlığın sevinci, ben olma neş’esi için\n\nBen kendim-im; başka bir sebep olmaksızın\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben, güzellik uğruna çirkinleşiyorum\nBen, aşk uğruna düşman hâline geliyorum\n\nBen, lütuf ve merhamet uğruna acımasızlaşıyorum\n\nBen, uçsuz bucaksız ve görkemliyim\n\nBen, kalbin kalbiyim\n\nBen, bir çocuğun sesiyim\n\nBen harikayım, zevk ve sevinç kaynağı\n\nBen, düşünceler arasındaki boşlukta yaşıyorum ama senin düşüncende oynuyorum\n\nBenim meskenim, nefesler arasındaki andır ama senin nefesinde dans ediyorum\n\nZaman ve mekan bende geçiyor oysa sanırsın ben onların içinden geçiyorum\n\nBen apaçık olarak kendimi bilen, kendimi aydınlatanım\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben hiç deneyimlenmedim ama sen sadece beni deneyimliyorsun\nBen, kendimi asla tekrar etmiyorum ama ben hep aynıyım\n\nBen bilinemem ama asla bilinmeyen olamam\n\nBen tamamen savunmasızım ama asla zarar görmez olanım\n\nBen, hiçbir şeyden yapılmadım ama asla yok edilmez olanım\n\nBenim savunmam yok ama senin sığınağınım\n\nBenim hiçbir amacım yok ama her dileği yerine getiriyorum\n\nBen hiçbir şey hissetmiyorum ama tüm duygulara açığım\n\nBenim hiçbir düşüncem yok ama tüm düşünceler Benim görüntülerim\n\nBen, iyiliğin, lütfun, inâyetin kendisiyim\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Cehâlet boyutunda, dünyaya gelip gidiyorum\nBilgelik boyutunda, dünya bende gelip gidiyor\n\nAşk boyutunda, dünya benim içimde eriyor\n\nYalnız ben-im\n\nBütün ilişkilerdeki ilişki benim\n\nBen her anlamda anlayışlıyım\n\nBen bütün bu geçicilik içinde kalıcıyım\n\nZamana süreklilik veren, hep vâr oluşumdur benim\n\nMekanda uçsuz bucaksız görünen, uzayın sınırsızlığı benim sonsuzluğumdur\n\nBenim ışığımla dünya parıldıyor\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben dünyada kayboldum ve dünya bende kayboldu\nBen çok doluyken bile bomboşum ama yine de sığmıyorum\n\nHer bir mekandayım ama yine de mekansızım\n\nBen hiç yardım almadım ama her şeye yardım ediyorum\n\nUmursamıyorum ama umurumda\n\nHiçbir arzum yok ama kalbini özlüyorum\n\nFeryâd etmeden bekliyorum\n\nBen, tüm deneyimleri bilinebilir kılıyorum ama kendim bir deneyim değilim\n\nBen tanınamıyorum ama her şeyde kendimi tanıyorum\n\nHiçbir cismim yok ama her şeyin özüyüm\n\nHiçbir deneyimim yok ama tamamen tecrübeliyim\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Hiçbir şeye bağlı değilim ama her şey bana bağlı\nAsla bulunamam çünkü hiç kaybolmadım.\n\nBen aşıkların kucaklaşması ve kucaklaşan sevgiyim.\n\nBen senin çağrınım ve sen benim yankımsın.\n\nŞarkı söylüyorummm\n\nBen doğmadım ama hepsi benden doğdu\n\nBen ölmem ama her şey içimde ölür\n\nBir nedenim yok ama her şeye benim neden\n\nZaman içinde sürmem ama bütün zaman içimde sürer\n\nBen olağan ama olağanüstüyüm\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben geçmişteki şimdiki zamanım\nBen Narcissus’un aynasıyım\n\nBen gençliğim ama genç değilim\n\nBen kadimim ama yaşlı değilim\n\nBen saf görünürüm ama aptallık değilim\n\nBen bir çocuğum ama çocuksu değilim\n\nBen yalnız başınayım ama yalnız değilim\n\nHer ne görüldüyse ben kendimi görüyorum\n\nHer ne duyulursa kendimi duyuyorum\n\nHer neye dokunulursa dokunulsun ben kendime dokunuyorum\n\nTadı ne olursa olsun ben kendimi tadıyorum\n\nHer ne kokuyorsa kendimi kokluyorum\n\nHer ne düşünce varsa kendimi düşünüyorum\n\nNe hissedilirse hissedilsin kendimi hissediyorum\n\nHerhangi bir şekilde deneyimlenen her ne ise\n\nBen her zaman sadece kendimle, kendimde, kendimi deneyimliyorum\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben bir şey değilim ama hiçbir şey de değilim\nBen bir yerde değilim ama hiçbir yerde de değilim\n\nBen ben değilim ama başkası da değilim\n\nNe önceyim ne de sonra\n\nNe ötesindeyim ne de içindeyim\n\nBen vâr olmadım ama yok da sayılmam\n\nArzuluyorum ama yine de çekiniyorum\n\nÖzleniyorum ama kaçınılıyorum\n\nNe garip…\n\nNefesinden daha yakınım ama yıldızlardan daha uzaktayım\n\nUzaydan daha genişim ama boyutum yok\n\nHer şeyin şeklini alıyorum ama kendime ait bir şeklim yok\n\nBen sadece kendimi biliyorum ve bu yüzden cehalet nedir bilmiyorum\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben, düşünme şeklini alıyorum ve sanki bir zihin oluyorum\nBen, hissetme faaliyetini varsayıyorum ve bir beden gibi görünüyorum\n\nBen, algılama biçimini alıyorum ve bir dünya gibi görünüyorum\n\nAma her zaman kendim olarak kalıyorum\n\nBen her ben diyende ben diyen bütün benliğim\n\nBen var olan her şeyin içindeki varlığım\n\nBen özel, yakın ve içtenim ama kişilik dışıyım\n\nBen sınırsız, sonsuz ve ebedîyim\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Her şey kendim tarafından, kendimde, kendim olarak bilinir\nİsimler ve formlar bende çözüldüğünde “huzur” olarak ortaya çıkan benim varlığımdır\n\nBir dilek yerine getirildiğinde “mutluluk” olarak açığa çıkan sadece benim varlığımdır\n\nHer dostlukta “sevgi” olarak hissedilen benim\n\nBen selâmın, huzurun, barışın kendisiyim\n\nBen boşluğum, deneyimin doluluğu olarak titreşen…\n\nBen doluluğum, boşluğun aynasında kendini bilen\n\nKendimden başka hiçbir şeye dönüşmeden her şeyin şeklini alıyorum\n\nBiliyorum, sadece bilmeyi biliyorum\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Sevildiğimde aşk benim\nÖzlem duyulduğumda arzu benim\n\nBen hiçbir şeyim ama her şeyin şeklini alırım\n\nBen hiçbir yerde değilim ama her yerde mevcûdum\n\nHiçbir şeye tutunmuyorum ve hiçbir şey tarafından tutulamıyorum.\n\nTüm deneyimler, varlığım tarafından renklendirilir ama kendi rengim yok\n\nBen apaçık olanda gizliyim ve gizli olanda apaçığım\n\nBen bir sırrım ama sırlı değilim\n\nHer şeyle yakınım ama her şeyden bağımsızım\n\nBen boşum; açık, bağımsız, serbestim\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Kendimi gizleme deneyimimde, kendimi giyinerek kendimle örtüyorum kendimi\nKendimi açığa çıkarma deneyimimde, kendimden soyunarak kendimi ifşâ ediyorum kendime\n\nBaşka “kimse” bilmiyorum ve bu yüzden kendimi seviyorum\n\nBaşka “nesne” bilmiyorum ve bu yüzden “güzelliğin” ta kendisiyim\n\nBen bilinen her şeyim ve bu yüzden “gerçeğin” ta kendisiyim\n\nHiçbir şeye bağlı değilim ve bu yüzden “özgürlüğün” ta kendisiyim\n\nBen huzursuz edilemem ve bu yüzden “huzurun” ta kendisiyim\n\nBen, hiçbir eksiklik bilmiyorum ve bu yüzden “mutluluğun” ta kendisiyim\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Zihin mevcûd olduğunda ben düşünme olarak biliniyorum\nZihin bende çözüldüğünde anlayış olarak biliniyorum\n\nBeden mevcut olduğunda duygu olarak biliniyorum\n\nİçimde eridiğinde mutluluk olarak biliniyorum\n\nDünya mevcûd olduğunda ben algılayan olarak biliniyorum\n\nDünya bende kaybolduğunda “güzellik” olarak deneyimleniyorum\n\nBaşkaları mevcûd olduğunda “ilişki” olarak görünüyorum\n\nÇözülen her ilişkide aşk gibi parlıyorum\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Hiçbir anlamım yok ama olan her şeyin anlamı benim\nHiçbir amacım yok ama her şeyin yöneldiği şey benim\n\nBen her şeyin kaynağı, özü ve yazgısıyım\n\nBir şey oluyorum, sonra hiçbir şey ve sonra her şey ama her zaman kendim olarak kalıyorum\n\nHer şeyden ayrı olabilirim ama hiçbir şey benden ayrılamaz\n\nVar olan her şeye aşığım ve var olan her şey yalnız beni arıyor.\n\nSonsuzlukta yaşıyorum ama zamanda dans ediyorum\n\nDünya benim aynam ve ben onun sevgilisiyimmm\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "metin",
          "text": "Ben gökyüzü gibi huzurluyum\nBen deniz gibi açığım\n\nBen uzay gibi boşum\n\nBen güneş gibi aydınlığım\n\nKendi kendime ışık saçıyorum\n\nBen katıksız bilmenin ışığıyım, saf bilgiyim\n\nYönünü bana dön, seni kendime götüreceğim\n\nSeni, herkesi, her şeyi\n\nBen oynarım\n\nBen severim\n\n"
        },
        {
          "type": "alt_baslik",
          "text": "Ben-im…\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/04/divider_umutrehberi.png?w=660"
        },
        {
          "type": "spoiler",
          "text": "Allah ile beraber diğer bir ilâh (ikinci bir varlık) çağırma (isimlendirme)! O’ndan başka ilâh (vücud) yoktur… Her şey helâk bulucudur (yoktur, ölüdür) ancak O’nun vechi müstesnâ. Hüküm O’nundur. O’na rücu’ ettiriliyorsunuz.\n"
        },
        {
          "type": "metin",
          "text": "[Kasas:88’den]\n"
        },
        {
          "type": "spoiler",
          "text": "Zât-ı Hak’tır cümle eşyâda tecellî eyleyen\n“Küllü şey’in hâlikün illâ vecheHÛ”dan söyleyen\n\n"
        },
        {
          "type": "metin",
          "text": "Arayış sona erdiğinde, bir kasılma, daralma hâli (kabz) olan arayan “kimse” rahatlar (bast) ve kendi doğal açık tabiatı, aslında “ne olduğu” apaçık görünür, heyhât gören ayrı kimse kalmaz olur vesselâm…\n"
        }
      ]
    }
  }
}