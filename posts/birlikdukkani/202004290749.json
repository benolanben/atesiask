{
  "id": 202004290749,
  "article": {
    "header": {
      "background_image": "https://raw.githubusercontent.com/benolanben/atesiask/main/fotograflar/0001_kus.jpg",
      "date_value": "29 NİSAN 2020",
      "mini_title": "agah olasın",
      "tags": [
        ""
      ],
      "title": "Derviş dilinde terbiye",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Derviş dilinde terbiye"
        },
        {
          "type": "spoiler",
          "text": "İnsan, bir söz sarf etmeye dursun yanı başında bir gözetleyici onu hemen kaydediverir.\n[Kaf:18 Meâli]\nEle geleni yersin\n\nDile geleni dersin\n\nBöyle dervişlik dursun\n\nSen derviş olamazsın\n\n"
        },
        {
          "type": "metin",
          "text": "Söz ve insan, birbirlerine ne de çok benzer. Nitekim\n"
        },
        {
          "type": "alt_baslik",
          "text": "“Uslûbu beyan ayniyle insan”\n"
        },
        {
          "type": "metin",
          "text": "diye yazılır, testide ne varsa dışarı o sızar diye okunur. Hâşâ huzurunuzdan ama öküzü boynuzundan,\n"
        },
        {
          "type": "alt_baslik",
          "text": "adamı sözünden tutarlar\n"
        },
        {
          "type": "metin",
          "text": "efendim.\nGörmedin mi Allah nasıl bir benzetme yaptı: Güzel söz, kökü yerin derinliklerinde sabit, dalları ise göğe doğru yükselmiş bir ağaç gibidir ki Rabbinin izniyle her zaman meyvesini verir. Düşünüp ders çıkarsınlar diye Allah insanlara böyle temsiller getirir.\n\n[İbrâhîm:24-25 Meâli]\n\nSözün edebi, özün edebini de zâhir kılar. Yeri gelir sözdeki güzellik, özdeki güzelliği tezâhür ettirir.\n\nDil terbiyesi, lisan-ı târik olur, zâhirden bâtına kelimelerden hallere bir güzellik başlatır içimizde. Zîrâ yolun nihâyetinde kendini bilenin, konuştuğu her kelâm, âleme yansıyacak, nefes Haklanacaktır!\n\n"
        },
        {
          "type": "alt_baslik",
          "text": "Bakışını değiştirenin akışı değişir!\n"
        },
        {
          "type": "metin",
          "text": "Dervişlerin dilinde dönüşen, tekrarı ile aslına dönüştüren, ahretlik kelimeler damlatıyoruz cânım erenlerim.\nVe ulular buyurdular ki, her tâifenin bir dili vardır, yolda olan kimselerin dili takva üzerine ola ve fiili takvaya muvâfık ola. Söylenecek sözler bunlardır:\n\n"
        },
        {
          "type": "alt_baslik",
          "text": "A•••\n"
        },
        {
          "type": "metin",
          "text": "Abdest almak yerine ÇEYİZLENMEK\nÂhiret yerine ÂLEM-İ CEMÂL\n\nAlevî yerine ALÎ EVİ\n\nAlınmak yerine GÖNÜL ETMEK\n\nAltın yerine PUL\n\nArı sırrı yerine ALÎ SIRRI\n\nAşksız yerine YAYA\n\nAyakkabı yerine İZLİK, BAŞMAK\n\nAzimli yerine ÇİVİSİ SAĞLAM\n\n"
        },
        {
          "type": "alt_baslik",
          "text": "B•••\n"
        },
        {
          "type": "metin",
          "text": "Bakış yerine CEMÂL SEYRİ\nBekâr yerine MÜCERRED\n\nBektâşî yerine NÂZENÎN\n\nBelâ yerine CİLVE-İ İLÂHÎ\n\nBen yerine FAKÎR\n\nUnutur “ben” derse BENLİĞE LÂNET\n\nBenim evim yerine FAKÎRHÂNE\n\nBeste yerine TESPÎT, HAVALANDIRMA\n\nBildiğin gibi yerine MALÛM-U İHSÂNINIZ\n\nBitmek yerine BEREKETLENMEK, HAK ALMAK\n\nBütçe yerine DÜNYÂLIK\n\n"
        },
        {
          "type": "alt_baslik",
          "text": "Ç•••\n"
        },
        {
          "type": "metin",
          "text": "Çay içmek yerine ÇAY CÜNBÜŞLENMEK\n"
        },
        {
          "type": "alt_baslik",
          "text": "D•••\n"
        },
        {
          "type": "metin",
          "text": "Dış kapı yerine CÜMLE KAPI\nDoğrusu yerine EL-HAK\n\nDönüp durmak yerine ÇARK ATMAK\n\nDuasını almak yerine NAZARINA UĞRAMAK\n\n"
        },
        {
          "type": "alt_baslik",
          "text": "E•••\n"
        },
        {
          "type": "metin",
          "text": "Ekmek yerine NÎMET\nEyvâh yerine ALLÂH VAR\n\n"
        },
        {
          "type": "alt_baslik",
          "text": "G•••\n"
        },
        {
          "type": "metin",
          "text": "Gökdelen yerine ŞAPKA DÜŞÜREN\nGözü açılmak yerine ZİHİNDEN KURTULMAK\n\n"
        },
        {
          "type": "alt_baslik",
          "text": "H•••\n"
        },
        {
          "type": "metin",
          "text": "Hediye yerine NİYÂZ\nHorlamak yerine UYKUYU KORKUTMAK\n\n"
        },
        {
          "type": "alt_baslik",
          "text": "I•••\n"
        },
        {
          "type": "metin",
          "text": "Iıı yerine EFENDİME SÖYLEYEYİM\n"
        },
        {
          "type": "alt_baslik",
          "text": "İ•••\n"
        },
        {
          "type": "metin",
          "text": "İfşâ edene KANINI İÇİNE AKIT\nİhvân yerine CANLAR\n\nİzin yerine DESTÛR\n\n"
        },
        {
          "type": "alt_baslik",
          "text": "K•••\n"
        },
        {
          "type": "metin",
          "text": "Kapatmak yerine SIRLAMAK\nKurban kesme yerine TIĞLAMA\n\nKusmak yerine DIŞARI VERMEK\n\n"
        },
        {
          "type": "alt_baslik",
          "text": "M•••\n"
        },
        {
          "type": "metin",
          "text": "Mevki hırsı yerine POST KAVGASI\nMevlânâ yerine CENÂB-I MEVLEVÎ\n\nMezarlık yerine HÂMÛŞÂN\n\n"
        },
        {
          "type": "alt_baslik",
          "text": "N•••\n"
        },
        {
          "type": "metin",
          "text": "Namazı kılmak yerine OKUMAK\nNamaz kılmak yerine SALÂTI İKÂME\n\n"
        },
        {
          "type": "alt_baslik",
          "text": "O•••\n"
        },
        {
          "type": "metin",
          "text": "Oda yerine HÜCRE\nOfff yerine EYVALLÂH\n\nOlay yerine ZUHÛRÂT\n\nOnlar yerine ERENLER\n\n"
        },
        {
          "type": "alt_baslik",
          "text": "Ö•••\n"
        },
        {
          "type": "metin",
          "text": "Öğretme değil UYANDIRMA\nÖfkeli yerine FİTİLİ KISA, CELÂLİ GÂLİP\n\nÖlmek yerine HAKK’A YÜRÜMEK, KALIBI DİNLENDİRMEK\n\nÖmür yerine YUMAK\n\n"
        },
        {
          "type": "alt_baslik",
          "text": "P•••\n"
        },
        {
          "type": "metin",
          "text": "Para yerine MANGIR\n"
        },
        {
          "type": "alt_baslik",
          "text": "R•••\n"
        },
        {
          "type": "metin",
          "text": "Rüyâ yerine MANÂ, ZUHÛRÂT\n"
        },
        {
          "type": "alt_baslik",
          "text": "S•••\n"
        },
        {
          "type": "metin",
          "text": "Salatalık yerine GÖK YEMİŞ\nSen yerine NAZARIM, İMANIM\n\nSiz yerine ZÂT-I ÂLİNİZ\n\nSizin eviniz yerine DEVLETHÂNE\n\nSöndürmek yerine DİNLENDİRMEK\n\nSöz dinlemeyen yerine NEFES ÖLDÜREN\n\nSözü kesmeden önce NUTKA MÜRÜVVET ERENLER\n\nSözünde durmak yerine NUTKU, NEFESİ HAKLAMA\n\nSuç işlemek yerine YOL BOZMAK\n\nSür, git yerine GÖR GEÇ\n\n"
        },
        {
          "type": "alt_baslik",
          "text": "Ş•••\n"
        },
        {
          "type": "metin",
          "text": "Şeyhim yerine EFENDİCİĞİM\nŞeyhin kim yerine NASÎBİN KİMDEN\n\n"
        },
        {
          "type": "alt_baslik",
          "text": "T•••\n"
        },
        {
          "type": "metin",
          "text": "Tamam yerine EYVALLÂH\nTarîkâtın ne yerine HANGİ BAHÇENİN GÜLÜSÜN\n\nTarîkatsiz yerine YABAN YEMİŞİ\n\n"
        },
        {
          "type": "alt_baslik",
          "text": "U•••\n"
        },
        {
          "type": "metin",
          "text": "Uyumak yerine VAHDET, MİHMÂN OLMAK\nUyanmak yerine ÂGÂH OLMAK\n\nUyandırmak yerine ÂGÂH ETMEK\n\nUzaklaştırma yerine PABUCUNU TERS ÇEVİRME\n\n"
        },
        {
          "type": "alt_baslik",
          "text": "Ü•••\n"
        },
        {
          "type": "metin",
          "text": "Ümitsiz olunmaz HARAMDIR (Lugatte yeri yoktur)\n"
        },
        {
          "type": "alt_baslik",
          "text": "V•••\n"
        },
        {
          "type": "metin",
          "text": "Var yerine GÂNİSİYİZ\nVazgeçmek yerine ÇİLEYİ KIRMAK\n\n"
        },
        {
          "type": "alt_baslik",
          "text": "Y•••\n"
        },
        {
          "type": "metin",
          "text": "Yabancı yerine NÂ-MAHREM\nYaşlı yerine KIDEMLİ GENÇ\n\nYatmak yerine UZUN OTURMAK\n\nYakmak yerine UYANDIRMAK\n\nYaşlı yerine KIDEMLİ GENÇ\n\nYemek yeme yerine LOKMA ETME\n\nYemin yerine ALLÂH EYVALLÂH\n\nYok yerine HAK VERE, HAK’TA\n\n"
        },
        {
          "type": "alt_baslik",
          "text": "Z•••\n"
        },
        {
          "type": "metin",
          "text": "Zâhid yerine HAM SOFU\nAsırların emâneti hayat dolu kelimeler, her nefes tâzelenmeye devâm ediyor.\n\nSiz•de yaşayan bir “güzel kelime” varsa,\n\n"
        },
        {
          "type": "alt_baslik",
          "text": "balını buraya damlatabilirsiniz.\n"
        },
        {
          "type": "metin",
          "text": "Açılan pencereden biz de tatlanırız, böyle böyle güzelleşiriz fenâ mı?\n"
        }
      ]
    }
  }
}