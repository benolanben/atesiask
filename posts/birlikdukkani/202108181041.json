{
  "id": 202108181041,
  "article": {
    "header": {
      "background_image": "https://umutrehberi.wordpress.com/wp-content/uploads/2021/08/sirvani_umutrehberi.jpg?w=660&h=633",
      "date_value": "18 AĞUSTOS 2021",
      "mini_title": "agah olasın",
      "tags": [
        ""
      ],
      "title": "Naat-ı Seyyid Yahya-yı Hâşimî",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Naat-ı Seyyid Yahya-yı Hâşimî"
        },
        {
          "type": "metin",
          "text": "Gönüller sultânı, aşk ve irfân menba’ı, Pîr-i Sâni-i Halvetî Seyyîd Yahyâ-yi Şirvânî Dedemizin Farsça manzûm eserleri arasında yer alan “RİSÂLE Fİ SALAVÂTİ’N-NEBÎ Sallallahu Aleyhi Vesellem” başlıklı müseddes kadîdesi ve devâmında gelenler, ol Hâdî-i Âlem ve Menba’-i Nesl-i Âdem hazretini, devrindeki nefesinden dinlemek isteyenlere şifâ niyyetine ikrâm olunmuştur.\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/08/sirvani_umutrehberi.jpg?w=660&h=633"
        },
        {
          "type": "metin",
          "text": "O Hâlik ki yoğ iken vâr eyledi ettik zuhûr\nKendini isbât için cihânı eyledi pür-nûr\n\nAşk yüz gösterince âlemi bir coşkudur tuttu\n\nHûb cemâlin şûlesi cihanda karanlığı yuttu\n\n"
        },
        {
          "type": "spoiler",
          "text": "Kim ki “O Dost’tan her dem huzur bulayım” der\nEz-cân u dil ber rûh-ı Ahmed salavât ver\n\n"
        },
        {
          "type": "metin",
          "text": "Ol Kerîm ki kudretiyle nice feleği döndüren\nCümle afâkı sırlar içinde sarhoşa döndüren\n\nKendi sırrını, insan gönlüne yakîn gizledi\n\nHuzurunda cümleyi âciz hem hayrân eyledi\n\n"
        },
        {
          "type": "spoiler",
          "text": "Bin cân ile bende ol Muhammed’e ﷺ el ver\nEz-cân u dil ber rûh-ı Ahmed salavât ver\n\n"
        },
        {
          "type": "metin",
          "text": "Acâyip bir arza yaydı manâyı pek derindir\nHazîneyi iste bu hânede ki talep yeridir\n\nBu dâr-ı mihnet içre rahat mı bulunur\n\nYârın Hak divânında adın sanın unutulur\n\n"
        },
        {
          "type": "spoiler",
          "text": "Durma oynat dudağını burası sevinçli yer\nEz-cân u dil ber rûh-ı Ahmed salavât ver\n\n"
        },
        {
          "type": "metin",
          "text": "Kendi kereminden Hüdâ nice nimet dolu sofralar verdi\nRehnümâ-yı râh-ı Hak olsun diye Muhammed’iﷺ verdi\n\nKim O’ndan uzak durursa Allah’a yol bulamaz\n\nKimin bunda şüphesi varsa onda akıl bulunmaz\n\n"
        },
        {
          "type": "spoiler",
          "text": "Kim ki rûz-i cezâ’da O’ndan şefâat bekler\nEz-cân u dil ber rûh-ı Ahmed salavât ver\n\n"
        },
        {
          "type": "metin",
          "text": "Cümle yârân-ı Muhammed ﷺ âgâh kimselerdir\nHer biri Hak yolunda kılavuz hem yol bilendir\n\nKörü körüne inâd edenlerse gâfildir ya câhildir\n\nÖmrünü hevâya veren sarhoşlar bunu ne bilir\n\n"
        },
        {
          "type": "spoiler",
          "text": "Ne mutlu ferâh gönüllere ki îman içindedir\nEz-cân u dil ber rûh-ı Ahmed salavât vir\n\n"
        },
        {
          "type": "metin",
          "text": "Sıddîk gibi sağlam takvâlı kimse yoktur\nHem Farûk gibi temiz tâkî kimse yoktur\n\nMîr Osman ki O’dur nâşir-i câmi’-i Kuran\n\nİhsânda Haydar gibi bir er bulamaz arayan\n\n"
        },
        {
          "type": "spoiler",
          "text": "İki cihanda başın yüce olsun istersen eğer\nEz-cân u dil ber rûh-ı Ahmed salavât ver\n\n"
        },
        {
          "type": "metin",
          "text": "O iki şehzâde, iki şehîd hem merhum\nŞefâatleri makbul, iki maktûl, masûm\n\nO iki kâmil, iki mükemmili bilmemek olmaz\n\nZîrâ onlarda zerre miktarı hata bulunmaz\n\n"
        },
        {
          "type": "spoiler",
          "text": "O yüce Resul’ü aşk ile sevenlerdensen eğer\nEz-cân u dil ber rûh-ı Ahmed salavât ver\n\n"
        },
        {
          "type": "alt_baslik",
          "text": "Yahyâ-yı Hâşîmî\n"
        },
        {
          "type": "metin",
          "text": "müflîsdir, öyle bir ameli yoktur\nGece gündüz gam, keder elinden esâreti çoktur\n\nDost’un merhametinden başka ümmîdi yoktur\n\nYâ ilâhî! Kerem eyle taksîrâtı pek çoktur\n\n"
        },
        {
          "type": "spoiler",
          "text": "Az çok demeden cümle muvahhîdi mesrûr eder\nEz-cân u dil ber rûh-ı Ahmed salavât ver\n\n"
        },
        {
          "type": "metin",
          "text": ".\n\nVe’s-salavât-ı safîyât ve teslîmât-ı vâfiyât ol hulâsâ-i mahlûkât ve zübde-i mevcûdat hazretine olsun ki tevhîdin yegâne mütelezzîzi O’dur.\n\nO’na yakın olmak lezzet\n\nO’ndan uzak olmak hasrettir\n\nO’nunla yoldaş olmak hayat\n\nO’ndan ayrı düşmek,\n\nHayat rüyâsında nefisle bir başına kalmak\n\nÖlümün ta kendisidir.\n\nİki cihânın her neresinde bir teşevvüş, karışıklık, bulanıklık varsa orada mutlaka Sevgili’nin terkinden bir iz vardır ve yine iki cihânın her neresinde güzel bir iş, saf duru bir ayna varsa orada mutlaka ay yüzlü Sevgili’den bir koku vardır.\n\nO’nu sevenlerin ismini anıp anıp yanışları derecesinde, henüz O’nu tanımayanların gafletleri derekesinde, bekâsı ile kâim, aşkı ile dâim, eksilmeyen bir salât ve selâm olsun, kendinden kendine…\n\n\n.\n\n"
        },
        {
          "type": "spoiler",
          "text": "Olam dersen sen ümmet\nSallû ‘alâ Muhammed\n\nBulam dersen sen himmet\n\nSallû ‘alâ Muhammed\n\n"
        },
        {
          "type": "alt_baslik",
          "text": "DİĞER NAAT\n"
        },
        {
          "type": "metin",
          "text": "Bir dem geldi ki Resul-ü kâinât\nBu âciz önünde nice mübeşşîrât\n\nDedim: Ey yolda kalmışlara mededkâr\n\nEy resul-u rehnümâ-yı talepkâr\n\nEy ki cümle eşyânın hayatı sendedir\n\nÂlim-i gayb u şehâdet nuru sendedir\n\nCümle ehl-i hizmetin serf-firâzı sensin\n\nCümle peygamberlerin asıl canı sensin\n\nSana muallim oldu üstâd-ı melek\n\nHizmetindedir melek hem felek\n\nMah u şems senin yüzünden rûşendir\n\nArş u kürsî harmanından bir dânedir\n\nZâhir ve bâtın harman yerindir senin\n\nEnbiyâ hep dergâhından isterler senin\n\nCümle yaradılmışın aslı sen gelmişsin\n\nMaksâd ü maksûd âlem için gelmişsin\n\nHer şeyin câmîsidir senin kitâbın\n\nHakikatin cümlesi içinde kitâbın\n\nTâ böylece “Habîbîm” dedi sana Hudâ\n\nYolunu şaşırmışlara olasın reh-nümâ\n\nBu esîr ü bî-nevâ ben sendenim\n\nEzelden bu yüze âşık gelmişim\n\nAmelimle bakacak bir yüzüm yok sana\n\nYine de senin aşkın hep yoldaş oldu bana\n\nKabulumdür her taksîrât bendedir ey Resûl\n\nKerem eyle! “Ümmetimdir” de eyle kabul\n\nRûy-i siyâhım sek-i kûyinem senin\n\nMutekîfinim daim bu kûyinde senin\n\nBu sek-i kadîminden yüz çevirme\n\nKimsesiz bu sekî kapından kovma\n\nNeyim varsa mahsülüm dergâhın gelir\n\nHer dâim ümmîdim makamından gelir\n\nBu dergâhından başka kapım yoktur\n\nAffından başka gidecek yolum yoktur\n\nHer hâlim için affınla yol gösterensin\n\nHâlim malumundur beni işiten sensin\n\nCennet ki vaad eylemiş onu zü’l celâl\n\nSenin makamındır budur âyine-i hâl\n\n***\n\nZâyıflığımı âcizliğimi iniltimi işitince o Resûl\n\nÜmitsizliğim rahmetini celb eyledi usûl usûl\n\nHemen buyurdu kabul sâhib-i kerem\n\nO’nun kabulü ile olmuşum muhterem\n\nHatamla günâhımla eyledi kabûl\n\n“Sen bizimlesin” dedi ez râh-ı usûl\n\nÇünkü izzetimize bağlılığın tamdır senin\n\nBenim iki âlemde yol gösterenin senin\n\nMuhabbetimiz miftâh ola sana cümle hâl\n\nHâlden yana bir yol bulamaz ehl-i kâl\n\nCanlar canına varır yolumuz\n\nOndan “Li maallah” olmuşuz\n\n“Li maallah” bize muhabbetendir\n\nMaksad ve maksûdun bizdendir\n\nKim âgâh olmamışsa bu yoldan el-hak\n\nUkbâda heybesi boş kalır muhakkak\n\nHabîbin muhabbetine düşer gıdâ-yı Dost\n\nMuhabbet uzak olana düşer redd-i Dost\n\n\n.\n\n"
        },
        {
          "type": "spoiler",
          "text": "Olam dersen sen ümmet\nSallû ‘alâ Muhammed\n\nBulam dersen sen himmet\n\nSallû ‘alâ Muhammed\n\n"
        }
      ]
    }
  }
}