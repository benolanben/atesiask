{
  "id": 202312260917,
  "article": {
    "header": {
      "background_image": "https://umutrehberi.wordpress.com/wp-content/uploads/2023/12/umutrehberi_hayal.jpeg?w=660&h=923",
      "date_value": "26 ARALIK 2023",
      "mini_title": "agah olasın",
      "tags": [
        ""
      ],
      "title": "Hayâl-hânemiz",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Hayâl-hânemiz"
        },
        {
          "type": "spoiler",
          "text": "Geçmiş hâfızâdan gelecek hayâl gücünden yapılmıştır. İkisinin de düşünce dışında elle tutulur bir varlığı yoktur.\n"
        },
        {
          "type": "metin",
          "text": "[A. Kadrî]\nBizler Âdem’in değil algımızın çocuklarıyız, âlem dediğimiz hayâlin giydirdiği elbise, algımızın yansıdığı bir perde, hayâl perdesi…\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2023/12/umutrehberi_hayal.jpeg?w=660&h=923"
        },
        {
          "type": "metin",
          "text": "Hayal perdesinde\nBir anlığına öyle görünen her şey\n\n"
        },
        {
          "type": "alt_baslik",
          "text": "‘Ebedî Şimdi’\n"
        },
        {
          "type": "metin",
          "text": "zamânında\n(Ân-ı Dâim)\n\nVâroluş sahnesine bir girip bir çıkıyor\n\nBir yanıp bir sönüyor\n\nHâfızâ gerisini tamamlıyor\n\nBen-merkezli süreklilik yanılsamasıyla\n\n‘Bir varmış bir yokmuş’ masalını\n\nHep varız sandırıyor\n\n"
        },
        {
          "type": "spoiler",
          "text": "Yok bu şehr içre senin vasf ettiğin güzel…\nEzberinden bir sûret görünmüş, bir hayâl olmuş sana\n[Nedîm zevkiyle…]\n"
        },
        {
          "type": "metin",
          "text": "Gel birlikte bir daha açalım aşk ile perdemiz, görelim neler gösterir remizlerden bir temiz…\nGüneş, her fırsatta kendini hatırlatan bir Zen hikâyesini döndürüyor içimde. Tamamının üstünü hiç açmadan, cümbüşlü yeri dilimden düşmeyecek bir şarkı bu belki de.\n\nHele bir açık edeyim, suya yazayım ki göreyim, ne diyor kalbim bana rüyânın bu bölümünde:\n\nEsaslı bir şâir olmak isteyen bir genç varmış. Nasıl iyi bir şâir olunacağının yollarını arar dururmuş. Nihâyet bir gün demiş ki işi bilen biri:\n\n“Aradığını, şu uzak dağın ardındaki köyde yaşayan O Bilge biri gösterebilir sana”\n\nGenç duru mu düşmüş hemen yola…\n\nDayanmış Bilge’nin kapısına.\n\n“Usta bir şair olmak istiyorum, ne dersen yapmaya hazırım”\n\nDeyip dikilmiş karşısına.\n\nBilge, bahçeye doğru geçerken,\n\n“On bin şiir ezberle önce”\n\nDemiş usuldan usulca.\n\nOn bin şiir…\n\nYıllar sürmüş elbet ama ezberinde on bin şiirle Genç, yeniden varmış Bilge’nin huzuruna.\n\n“İşte demiş, hazırım, ezberimde şiirlerin on bini de bir bence, su gibi…”\n\n“Tamam” demiş Bilge, son bir görev kaldı öyleyse\n\n"
        },
        {
          "type": "alt_baslik",
          "text": "“Git ve hepsini unut!”\n"
        },
        {
          "type": "metin",
          "text": "Değil mi ya, olur mu hiç öyle, ne saçma!\nEh ne olacak canım, ezberine alan, unutur da\n\nHep yaptığımız gibi…\n\n“Unuttum” diye kursak da cümleyi, unutmak işini bir özne değil, hayatın büsbütün kendisi yapmaz mı hep?\n\nFiilin çatısı etken olsa da sırf unutmakta değil, cümle işlerde, edilgendir kişi aslında.\n\n“Bu Zen hikayesinin devamında ne olmuş peki” diye soran meraklı çocuk hâlim, peki madem sen anlat hikâyeyi, nasıl olsa beğenirsin?\n\nUzun yıllar, kelime kelime ezber ettiklerini unutmak için, unutmaya çalışmanın hiçbir işe yaramadığını anlayınca Genç, durmuş.\n\nBırakmış kendini toprağa\n\nKalmış gökyüzüyle göz göze\n\nBilge, elmaları toplamış\n\nEn uzun günüymüş yazın\n\n"
        },
        {
          "type": "spoiler",
          "text": "Ârif olan incecikten sezdi hemen o manâyı\nBiz gene seyrimize devam edelim güle oynayı\n\n"
        },
        {
          "type": "alt_baslik",
          "text": "Bir şeyler daha yapmalı\nVe artık bâzı şeyleri yapmayı bırakmalıyım\n\nAMA YAPMALIYIM…\n\n"
        },
        {
          "type": "metin",
          "text": "Bizi varlık komasında tutan\nTutunduğumuz bu nev’i ölümcül düşünceler işte\n\nDurmadan yapa yapa kendine dolanan işbu ben-im yumağına inanmak ziyâdesiyle endişeye sebep olur ve gerçekten çok yorucudur; ömür törpüsü mübârek…\n\n"
        },
        {
          "type": "spoiler",
          "text": "Doğruyla yanlış arasında seçim yapmaya, daha iyi, daha iyi devam ettiğimizde hayat enerjimizi, hayatı yaşamaktan ziyade onu düzenleyerek harcıyoruz.\n"
        },
        {
          "type": "metin",
          "text": "[W. Hsin]\nSürekli olarak daha ne yapılması gerektiğini anlamaya\n\nYa neyin düzeltilmesi gerektiğini bulmaya çalışıyoruz\n\nAma bir saniyecik dursak ya güzeller güzeli\n\nRüyâ ülkesinin ardından gelen şu anonsu dinlemeli:\n\n"
        },
        {
          "type": "alt_baslik",
          "text": "Her şey yolunda\nHer şey tam da şimdi olması gerektiği gibi\n\n“Şu anda her şey mükemmel”\n\n"
        },
        {
          "type": "metin",
          "text": "Bunu içimizden yüzüne karşı\nbiraz tekrarlasak olur mu?\n\n“Yapılacak İşler Listesi”\n\nBuna inanan ‘sen’ bile değilsin.\n\nBunlar sadece biteviye tutunduğunuz düşünceler…\n\nSonra düşüncelere takılıp kaldığınızı fark ettiğinizde, daha fazla düşünmeye başlar ve düşünmeyi bırakmanın yollarını ararsınız.\n\nO vakit, diğer düşünce hakkında bir şeyler yapmanız gerektiğini düşünüyorsunuz. Ama nasıl bir tuzak; düşünceleri takip etmeyi bırakın.\n\nOnlarla ilgili yapılacak bir şey yok.\n\nBir anlığına duraklayın ve sâdece OLun.\n\nDeneyiminizin içeriğinin orada olmasına izin verin ama deneyiminizin içeriğine odaklanmayın.\n\nİçeriğin neden oluştuğuna veya nereden kaynaklandığına odaklanmayın.\n\n(Deneyimin farkındalığı)\n\nİçeriğin var gibi görünmesine izin veren açık alana odaklanın.\n\n(Deneyimin gerçekleştiği varlığın farkındalığı)\n\nVe bu alanda olup bitenlerin o alana dokunmadığını veya ona hiç tesir etmediğini fark etmeye başlayın.\n\nTek başına, rahatsız edilmeden ve huzur içinde öylece duruyor.\n\nHer zaman buradadır. Ne olursa olsun bu alanın her zaman burada olduğunu fark edin.\n\nDeneyimlediğiniz beden kabı burada olmadan önce bile o buradaydı.\n\n"
        },
        {
          "type": "alt_baslik",
          "text": "İŞTE BU HAYATIN KENDİSİ\nCANLILIKTIR (Ruh:anime:spirit)\n\nBU BEN OLAN BEN\n\n"
        },
        {
          "type": "metin",
          "text": "Burada dinlenin, güvendesiniz.\n(Şâhsen öyle gelmese de)\n\nO’na güvenebilirsin çünkü O’dur zâten sen\n\nAdı dile gelmeyendir bu; her şey bu…\n\nYapacak hiçbir şey olmadığını gerçekten fark etmelisiniz\n\nÇünkü aradığınız şey zâten şimdi burada hazır\n\n"
        },
        {
          "type": "alt_baslik",
          "text": "Gerçekte şimdi burada bulunmuyorsa\nBaşka nerede bulmayı umuyorsun?\n\n"
        },
        {
          "type": "metin",
          "text": "Öyleyse buradan ayrılıp varacağınız başka bir yok…\nUyandığında bu gelecekte başka bir yerde olmayacak\n\nBu şimdi gerçekleşecek. Buraya dikkat edin.\n\n1 saat sonra değil\n\n20 saniye sonra değil\n\n1 saniye sonra bile değil\n\nŞİMDİ BURAYA dikkat edin.\n\nZihninde değil.\n\nZihin arar, arar ve arar.\n\n(Bulunca işinin biteceğini bal gibi bildiğinden kavuşmayı cennete öteler)\n\nBir noktada bunun işe yaramayan bir şey olduğunu görmelisiniz.\n\nNe arıyor?\n\nHiçbir şey bulamayacak çünkü zihin hakikati bilmiyor.\n\nAma Hakikat zihni bilir çünkü onun içinde varmış gibi görünür.\n\nİşaret edilen bu nükteyi zihinle bulmak imkansızdır çünkü zihin aracılığıyla aradığınız şey, arayanın ta kendisidir.\n\nSen zaten (şahsen) aradığın şeysin.\n\nBu yüzden buna “Kendini Gerçekleştirme” denir.\n\n“Aslını Hatırlama” denir:\n\n“Zikrullah”\n\nÂkıbet kendini, kendisi olarak gerçekleştiren yine kendi olacaktır.\n\n"
        },
        {
          "type": "spoiler",
          "text": "BAYRÂM özünü bildi\nBileni anda buldu\n\n"
        },
        {
          "type": "alt_baslik",
          "text": "Bulan ol kendi oldu\n"
        },
        {
          "type": "spoiler",
          "text": "Sen seni bil, sen seni\n"
        },
        {
          "type": "metin",
          "text": "Kara Murat, kendisinin Cüneyt Arkın olduğunu filan fark etmeyecek.\nRüyada kendini sandığın öyle karakter, rüya gören seni bilmeyecek.\n\nAdı kimlikte yazan şahsen sen\n\nKendisinin bilinç olduğunu fark etmeyecek.\n\nKimlikteki sen gerçekten var değil\n\nBu sadece bir düşünce, düşün-ce…\n\n"
        },
        {
          "type": "spoiler",
          "text": "Dünyâ işleri hayâlhânemizde vârittir.\n"
        },
        {
          "type": "metin",
          "text": "[Türbedar Dedem]\n…\n\nSuyun düğümünü çözenler\n\nÂlem-ler için\n\n"
        },
        {
          "type": "alt_baslik",
          "text": "“Hayâl içinde hayâl içinde hayâl”\n"
        },
        {
          "type": "metin",
          "text": "demişler\nNe de güzel konum göndermişler…\n\nMeğer beni bu hayâle salan, bu insan sıfatı imiş\n\n“Hayâl kurmak, geleceği hatırlamak” demekmiş\n\n"
        },
        {
          "type": "spoiler",
          "text": "Hayâl gücümüz uçar\n…\n\nBiz onun yeryüzündeki gölgesiyiz\n\n"
        },
        {
          "type": "metin",
          "text": "[V. Nabakov]\nBiri beni sallasa ve “hepsi rüyâydı geçti artık geçti” diye sarılsa ya…\n\n"
        },
        {
          "type": "spoiler",
          "text": "Rüya görmen gerekiyorsa, bâri onu güzel bir rüyâ yap\nKendini uyanıkken hayâl et…\n\n"
        },
        {
          "type": "metin",
          "text": "[A. Kadrî]\nŞimdi geçelim güzelleşelim…\n\n"
        },
        {
          "type": "alt_baslik",
          "text": "BEN VAR-IM\n"
        },
        {
          "type": "metin",
          "text": "Zâten olduğumu\nBir anlığına unutup\n\nŞahsen bir kimlik hayâl ediyorum\n\nNe biri her an yenilenen nice bin bir tanesini\n\nKimse olmayanın nesne hâli\n\nSonra bir süre bu hayâlle akıyorum\n\nSonra o akış bir yerde “takkk” edince\n\nAmaan deyip\n\nDerde binlerce kez teşekkür edip\n\nBirden kendimi hatırlıyorum\n\nKendime uyanıyorum\n\nSonra mı?\n\nBirliğin tadı yok\n\n…\n\nDön kutsal ikiliğe\n\nVe yeni bir hayal, yeni bir rüya, yeni bir dünya\n\nTıpkı her sabah olduğu gibi anlasana…\n\nNeden mi?\n\n"
        },
        {
          "type": "alt_baslik",
          "text": "Çünkü sürekli olan bilinemez\nKaybetmeden bulunamaz\n\nDağılmadan toplanamaz\n\n"
        },
        {
          "type": "metin",
          "text": "Önce aldanıp önce unutup önce hasta olup\nVarlık komasına giriyorum ki\n\nTam dönüş ânında\n\n“Miraç-satori-cem” neyse ne\n\nNeyin ne olduğu fark edilsin\n\nVe “insan ne imiş” kendinden bilerek\n\nHicran destanını kendinden okuyarak\n\nİkinci el idraklerden kulağıma çalınan\n\n“Seyr-i billâh” devriyle dönelim vesselâm\n\n"
        },
        {
          "type": "spoiler",
          "text": "Seyr-i billah’tır seyr-i billah’tır\nLi mâallah’tır fenâ fi’llah’tır\n\nÂyînesinde âyînesinde\n\nGerd-i sivâyı buldu bu gönlüm\n\n"
        },
        {
          "type": "metin",
          "text": "Ve bir gün, hayâlin gibi seni de bu aynanın içine alıp gaybolacağım…\n"
        }
      ]
    }
  }
}