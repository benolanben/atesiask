{
  "id": 202109031044,
  "article": {
    "header": {
      "background_image": "https://umutrehberi.wordpress.com/wp-content/uploads/2021/09/ayirmadan_umutrehberi.jpg?w=660&h=825",
      "date_value": "3 EYLÜL 2021",
      "mini_title": "agah olasın",
      "tags": [
        ""
      ],
      "title": "Ayrı şey-tan-rı",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Ayrı şey-tan-rı"
        },
        {
          "type": "metin",
          "text": "Yazısı ay-rı şey-tan-rı üzerine birlik okumaları…\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/09/ayirmadan_umutrehberi.jpg?w=660&h=825"
        },
        {
          "type": "spoiler",
          "text": "İnsanların çoğunluğu ancak müşrikler olarak, ayrı bir şey sandıkları sanal varlıklarıyla, sanal tanrı yaratarak Allah diye iman ederler.\n"
        },
        {
          "type": "metin",
          "text": "[Yusuf:106 zevkiyle]\n"
        },
        {
          "type": "alt_baslik",
          "text": "ŞEY-TAN-RI\n"
        },
        {
          "type": "metin",
          "text": "“Şeytan” recm edilmiş\n“Ayrı” tutulmuş\n\nUzaklık azâbının simgesidir\n\nAyrı benlik, iki dünyada da bütüne kavuşamaz çünkü Allah şirk yâni ikilik cehâletinde yanmanın dışında her şeyi affeder.\n\nNihâyetinde ayıran kendini ayırır.\n\nÇerçeveyi sen çizdin, şimdi dışarda kaldım diye ağlama; kendin ettin kendin buldun\n\nKendini ayrı sanan,\n\nayrı bir Şey-Tan-rı’ya\n\ntapınmaktan da kurtulamaz\n\nve bu tanrı eninde sonunda\n\nhem kendini hem de dokunduğunu yakar\n\nBir kere Ayrı-k otu sarmaya görsün tarlayı kendi gibi olmayanı cennetine de almaz artık…\n\nBöylesinin dünyada çizdiği cennet tablosu da kendine benzer:\n\nBurada iç geçirip de yapamadığın her haltı orda yapacağın bir cennet…\n\nBurada kıvam tutturamayınca\n\nAman ne alâ her istediğin orda serbest;\n\nşaraplar, huriler, zevk bahçeleri\n\nMisal yollu anlatımı “O söylüyor” diye\n\nayrı bir şey-TANrı’dan anlayınca\n\nkendi ayrı zihnimin kabında\n\nmanâyı dibine kadar boğarak\n\nkeyfimce anlayan gene ben\n\n"
        },
        {
          "type": "spoiler",
          "text": "Ene ‘inde zanne abdî bih\n"
        },
        {
          "type": "metin",
          "text": "[Hadîs-i Kudsî]\nBen, bana kulluk edenin sandığı gibiyim\n\n"
        },
        {
          "type": "spoiler",
          "text": "Güzeli görmek boylu boyunca\nSizde bir türlü bizde bir türlü\n\n"
        },
        {
          "type": "metin",
          "text": "Mâdem O bir ayna, sen kendin gibi bir ilâh yaratmış olmayasın boylu boyunca?\nKendi kitabındaki sözde acı, keder, zevk, arzu, yargılama, yargılanma, affetme, affedilme ihtiyâcına pek münasip bir tanrı meselâ?\n\nSuçları öyle birikir ki kendini affetmek için bir tanrı yaratır insan…\n\nAcılarla, intikam biriktirir ve ötekini yargılamak, infaz etmek için de bir tanrı yaratır insan…\n\nBöyle iman edenleri eşelersen görürsün ki hayale, vehime nihâyetinde kendilerine tapmaktadılar.\n\n"
        },
        {
          "type": "spoiler",
          "text": "Hevasını, kafasında yarattığını kendine ilah edineni gördün mü?\n"
        },
        {
          "type": "metin",
          "text": "[Furkan:43’den]\nPeki âlemlerin rabbi olan\n\nTEK ve kendiyle dolu Allah bu mudur?\n\nBöyle midir?\n\n"
        },
        {
          "type": "spoiler",
          "text": "Gerçek tevhîd! O senin fıtratındaki dîndir\nSaklı rûhunu çıkar! Ortak koşmayı dindir\n\nKâbe’de HAK DOST’un yaptığı gibi, sen de\n\nİçinde ve dışında, her putu kırıp indir\n\n"
        },
        {
          "type": "metin",
          "text": "Vechini hanîf olarak, ayrı bir şey-tan-rıya tapınmaksızın, Allah’a ortak çıkmaksızın o Tek Dîn’e doğrult…\n[Rum:30 zevkiyle]\n\n"
        },
        {
          "type": "spoiler",
          "text": "Bir âlem olmuş “tek olana” ayna\nBu beden çerçevedir anlayana\n\nHer nefes ezan okuyan hem duyan\n\nDeri örtülü mâbette bulunan\n\n“Ben bilmem” deyû aklın batsın kalbine\n\nAbdal Kadrî aşka uyan derdin ne\n\n"
        },
        {
          "type": "metin",
          "text": "– Evet bunca saydın döktün yıktın perdeyi eyledin vîran amma bu düğüm şimdi nasıl çözülür, şirk kiri nasıl yıkanır cânım erenlerim?\n\n.\n\n"
        },
        {
          "type": "alt_baslik",
          "text": "Her şey sevgiyle yıkanır,\n"
        },
        {
          "type": "metin",
          "text": "ayrı sansa da buzun da aslı su…\nAyrılık sadece bir yanılsama ve farkındalık ışığı muhabbetle üzerine düştüğünde erimek doğasında var güzeller güzeli…\n\n"
        }
      ]
    }
  }
}