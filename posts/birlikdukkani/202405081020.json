{
  "id": 202405081020,
  "article": {
    "header": {
      "background_image": "https://umutrehberi.wordpress.com/wp-content/uploads/2024/05/ip_yilan_oyunu.jpeg?w=660&h=440",
      "date_value": "8 MAYIS 2024",
      "mini_title": "agah olasın",
      "tags": [
        ""
      ],
      "title": "İpin ucu kimin elinde -3?",
      "subtitle": ""
    },
    "main_article": {
      "quotes": [
        {
          "type": "baslik",
          "text": "İpin ucu kimin elinde -3?"
        },
        {
          "type": "spoiler",
          "text": "Âgâh olun ki doğum-ölüm, inşa-imha ile yokla var arasında  göz kırpar dünya.\nİp, yılandır; gökyüzü, mavi… Aldanmak için görünürdeki sebepler geçerli.\n\nVe ‘O’ olan kendi öz-benliğinize dair gafletiniz yüzünden birer illüzyon olan rüyalar gibi\n\nTıpkı ipin, ip olarak tanınmamasının, yılanın ortaya çıkmasına yol vermesi/destek [adhara]\n\nve zemin hazırlaması/temel [adhishthana] olması gibi.\n\nSiz de öz-Benliğinizi tanımadığınızda dünyayı bu temel üzere inşâ ediyor ve bu dünyayı ayakta tutan destekler oluyorsunuz.\n\nYılanın gerçek olmadığının görülmesinin ardından gelen, “bu bir ip” tanımlaması şimdi daha sinsi bir yılan yarattı:\n\nİpin altında yatan genel ‘BU’ kavramıyla karışmış olan bir ‘BU’ kavramı.\n\nBenzer şekilde gerçek-dışı (hayal) dünyada da Öz-benliğin altında yatan genel varoluş kavramıyla karışmış olan bir ‘O vardır’ kavramı bulunur.\n\n"
        },
        {
          "type": "metin",
          "text": "Dünyânın gerçekliği tıpkı loş bir ışıkta görülen halka şeklinde kıvrılmış bir yılan görüntüsü gibi…\n"
        },
        {
          "type": "spoiler",
          "text": "Nasıl ki gerçek ipin bilgisi (marifetullah) hayâli yılan kavramı ortadan kayboluncaya dek belirmiyorsa, evrenin üst üste bindirilmiş çoklu görüşü bırakılmadıkça Hakikat’in görüşü bilinmez, birlik zevki tadılmaz.\n"
        },
        {
          "type": "metin",
          "text": "[R. Maharshi zevkiyle]\n"
        },
        {
          "type": "spoiler",
          "text": "Dünya içimde doğduğunda\nSadece bir yanılsamadır:\n\nGüneşte parıldayan su,\n\nSedefte bir gümüş damarı,\n\nBir ipte yılan var sanması.\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2024/05/ip_yilan_oyunu.jpeg?w=660&h=440"
        },
        {
          "type": "spoiler",
          "text": "Dünya benden akıp gidiyor\nVe yine bende çözülüyor,\n\nBir bilezik eriyip altına,\n\nBir çömlek toprağa dönüşüyor,\n\nBir dalga suya dönüşüyor.\n\n"
        },
        {
          "type": "metin",
          "text": "[A. Gita 2: 9-10]\nİlkin yılanı ezberledim korku başlığı altında:\n\nYılan, yılan, kara-yılan…\n\nO kadar tekrar ettim ki tetikteyim, hazırım bekliyorum artık.\n\nHayır hayır aslında yılanı değil korkmayı…\n\nBir hayâlet\n\nBir kez avlanana dek\n\nDefalarca avlanır\n\nYılanla defalarca karşılaşıyorum\n\nOlacak gibi değil\n\nArtık yoruluyorum korkmaktan\n\nYılana değil korkuma çeviriyor bakışlarımı bu yorgunluk\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2024/05/ip_yilan_oyunumuz.jpeg?w=300&h=196"
        },
        {
          "type": "metin",
          "text": "İkinci el idraklerle\nKörü körüne yoklayarak değil\n\nKendi doğrudan deneyimle\n\nBakar bakmaz bir idrak kamaşması\n\n…\n\nİçerden dışardan ışık vuruyor\n\nVe ip birden ip olarak görülüyor\n\nAma nasıl bir görüş\n\nGören de o ışıkta yıkanıyor\n\n…\n\nBen ben ben…\n\nDüşüncelerim, duygularım, anılarım, kayıplarım, günahlarım, başardıklarım, hiç sevmediklerim ve çok sevdiklerim…\n\nBen olma alışkanlığım\n\nBaşka türlü göremiyorum\n\nGörülmeyi görülmeyi\n\nÖrüle örüle yumak olmuş beni çözmeyi aklıma bile getirmiyorum.\n\nSonra bir fırtına esiyor,\n\nEzberim bozuluyor,\n\nBenim sandığım evim yıkılıyor,\n\nAma öyle bir yıkılma ki gıkım çıkmıyor\n\n“Ohh iyi oldu” rahatlığında\n\nTastamam edilgenim\n\nEden ben değilsem\n\nEtmeyen de ben değilim\n\nO yumağı çözüp, sarıyorum başa\n\n…\n\nBir genişlik, bir hafiflik, kuş gibi uçuyorum.\n\n“Ben sandığım meğer yoğ imiş; bana öyle gelmiş” deyip\n\nİpimle çorap örüyorum.\n\nArtık nasıl sökülür biliyorum\n\nGüneşin battığı yok nasıl olsa\n\nIşıkla yıkıldı, yıkandı ne varsa\n\nYerin göğün nûru bir ışık sağanağı\n\nBu ip, bu ben, bu da Allah…\n\nÇok yakıştı maşallah sana bu çorap\n\n…\n\nİpi yılan zannetmeye yatkınlığım yok mu?\n\nMeğer ipi, ip olarak görmeyi bırakmam için\n\nSahnesi geldiğinde parlayan\n\nIşıktan bir anahtar olarak tasarlanmamış mı?\n\n…\n\nOlanlar oldu\n\nBuldum ise ne oldu\n\nBulan O oldu\n\n…\n\nSonunda ne mi oldu?\n\nYılan alkışlanmadı\n\nSahnede sadece ip rolünü oynayan vardı.\n\nOyun ödül aldı.\n\nHepücüğü oyuna dahildi\n\nEvet O da…\n\nHele bana şöyle geldi bir göz açıp yummuş gibi\n\nHele bana şöyle geldi şol yel esip geçmiş gibi\n\nAcem bir nefesle dağılmadan önce şöyle buyursunlar:\n\n\n.\n\nUzayan ipin diğer yorumları\n\nİpin-ucu-kimin-elinde-1\n\nİpin-ucu-kimin-elinde-2\n\n"
        }
      ]
    }
  }
}