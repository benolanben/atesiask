{
  "id": 202109141122,
  "article": {
    "header": {
      "background_image": "https://umutrehberi.wordpress.com/wp-content/uploads/2021/09/kabul_umutrehberi.jpg?w=660&h=660",
      "date_value": "14 EYLÜL 2021",
      "mini_title": "agah olasın",
      "tags": [
        ""
      ],
      "title": "Geçenlerden geçelim",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Geçenlerden geçelim"
        },
        {
          "type": "spoiler",
          "text": "Hayatın tuhaf paradoksu, kendimi ancak olduğum gibi kabul ettiğimde değişebileceğimdir.\n"
        },
        {
          "type": "metin",
          "text": "[C. Rogers]\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/09/kabul_umutrehberi.jpg?w=660&h=660"
        },
        {
          "type": "spoiler",
          "text": "Kabul etmedikçe hiçbir şeyi değiştiremeyiz. Reddetmek, suçlamak sizi kurtarmaz sâdece mevcut hâli baskılar. Şikayet, şikayet edeni mağdur eder şikayet edileni değil!\n"
        },
        {
          "type": "metin",
          "text": "[C. Jung]\nTam dönüşüme doğru ilk adım farkındalıktır diğer adımsa kabul etmek… Öyle ya dalgaları durduramayız ama sörf yapmayı öğrenebiliriz…\n\nHer sabah, rüyanızı olduğu gibi kabul ederek uyanıyorsunuz değil mi?\n\nGeriye dönüp yeniden uykuya dalarak onu değiştirmek için mücâdele etmiyorsunuz ya?\n\nAynı şekilde içinden geçen bu gündüz rüyasını da olduğu gibi kabul et.\n\nŞimdi olandan başka alternatif bir şimdiki an muhaldir.\n\nDemem o ki hayat filminin keyfi “memnuniyet” patlağıyla çıkar güzeller güzeli…\n\nHer türlü zevki kolayca kabul ederken\n\nBenlik olanca gücüyle acıyı reddeder\n\nÇünkü acıyı bile isteye kabul etmek\n\nGeçirgen olmayı hiç de sevmeyen\n\nBenlik duvarının inkarı demek\n\nVe benlik gerçek mutluluğun önünde\n\nSahte perde olarak durduğundan\n\n"
        },
        {
          "type": "alt_baslik",
          "text": "“Acıyı yürekten kabul eden”\n"
        },
        {
          "type": "metin",
          "text": "Mutluluk pınarlarını serbest bırakır\nDemedim mi sana güzel âşık:\n\n"
        },
        {
          "type": "alt_baslik",
          "text": "“Bu bir rızâ lokmasıdır…”\n"
        },
        {
          "type": "spoiler",
          "text": "Mihneti kendine zevk itmededir âlemde hüner\nGam u şâdî-i felek böyle gelir böyle gider\n\n"
        },
        {
          "type": "metin",
          "text": "[E. Vâsıf]\nHer sûreti kabul eden bu engin açıklıkta\n\nŞimdi derin nefeslerle kendimize dalalım\n\nSessizliğe daha fazla kıymayalım\n\nSessizlik sesin yokluğu değil\n\nSessizlik senin yokluğun\n\nAzap veren filmi birlikte zevk edelim:\n\nGerçek burada\n\nVe gerçek olmayan da\n\nHepsi yerli yerince sahnede\n\nNe varsa sadece sensin\n\nUzaklardan bulanık geçen\n\nNet görüşle yakında beliren\n\nHepsi sensin hep•sen\n\nVarlık komasından çıktın\n\nİnsan transını kırdın\n\nFişin çekildi\n\n…\n\nEgo sınanır\n\nRuh deneyimler\n\nNeye ben demeyeceğini bildin ya\n\nArtık sakin ol\n\nSadece dansı izle\n\nDeneyimin tadını çıkar\n\n“Ayrı-farklı-başka” efsanesinin\n\nDevri geçti artık\n\nGeçti artık\n\nMâdem geçenlerden geçmeyi zevk ediyoruz bir kere\n\n"
        },
        {
          "type": "spoiler",
          "text": "Toplandık merhaba\nDağıldık elveda\n\nGeçiciliğe alışmak için\n\nSanki her yeni gün\n\nİçinden geçiyoruz bir daha\n\n"
        },
        {
          "type": "metin",
          "text": "[Abdal Kadrî]\nNasıldı o ruhdan okunan uşşak şarkı:\n\n"
        },
        {
          "type": "spoiler",
          "text": "Her mevsim içimden gelir geçersin\nSen vefâsız yolcu, kalbim virân edersin\n\nMerhabâ demeden elvedâ dersin\n\nHer mevsim içimden gelir geçersin\n\n"
        },
        {
          "type": "metin",
          "text": "Evet bu bina yıkılmak için imar oldu…\nSâdece kenarda izliyorum\n\nVe nehir habire akıyor\n\nİşler eninde sonunda düzelir\n\nÇamur dibe hep geri döner\n\nKuru yapraklar uçuşur\n\nVe akış aniden kristal berraklığında\n\nİşler uzun süre kararsız kalamaz\n\naslî hâline dönmese olmaz\n\nbağlasan da duramaz\n\n“Var görünenin yokluğu”\n\nvarlığın geçmeyen yasası\n\nşimdi de böyle okundu\n\nMuhabbetle güzeller güzeli\n\n"
        }
      ]
    }
  }
}