{
  "id": 202405171211,
  "article": {
    "header": {
      "background_image": "https://umutrehberi.wordpress.com/wp-content/uploads/2024/05/atlikarinca_ben.jpeg?w=250",
      "date_value": "17 MAYIS 2024",
      "mini_title": "agah olasın",
      "tags": [
        ""
      ],
      "title": "Atlıkarınca",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Atlıkarınca"
        },
        {
          "type": "metin",
          "text": "Oyun Parkımıza\nHoooş geldiniz!\n\nHayâl-tezgâhımızda dönen\n\nDünya filmimiz size özel gösterimde\n\nSeyrimize, devrimize…\n\nşaşırtan işletmemize hoş-gelmişsiniz…\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2024/05/atlikarinca_ben.jpeg?w=250"
        },
        {
          "type": "metin",
          "text": "Oooo maşallah görüyorum ki zaten atlıkarıncaya binmişsiniz!\nÂh o sürüş şekline bayıldım!\n\nNe de şık bir arabanız var.\n\nBu modellerde gaz pedalı da mı var ne?\n\nHatta fren bile yapabiliyorsunuz öyle mi?\n\nAma hepsinden önemlisi bir direksiyona sahip olmanız.\n\nÇalıştır bakalım, ısınsın motor, duydunuz zilin sesini\n\nVeee işte gidiyoruz…\n\n…\n\nAma bir dakika…\n\nBu manzara neden hiç değişmiyor?\n\nNe garip…\n\nYoksa bu araba hep daire mi çiziyor?\n\nDireksiyonu sağa sola çevirmece tamam, fren yapmaca tamam ama neden sâdece tek bir yöne gidiyor bu?\n\nBir gariplik var bu işte…\n\nE tamam zaten canınız öyle sürmek istiyor işte\n\nEgonuz bu şekilde yönlendiriyor;\n\nSözde ego, yalnız düşüncede var o.\n\nSola yönlendirir, sağa yönledirir, ecük de düz gider\n\nve ama asla sonuçtan tam olarak memnun olmaz.\n\nHadi kendi gidişinden memnun olsa\n\n“Diğerlerini de kontrol edeceğim” diye tutturur…\n\nEn yakınlarından başlar müdahale etmeye:\n\n“Nasıl gidiyorlar…\n\nŞişşşt nasıl sürüyorsun öyle?\n\nHey sen ordaki, vaziyet nasıl?”\n\nKeskin dönüşlerde daha mı çok yattılar ne…\n\nOooop\n\nŞimdi sen de aynısını yapıyorsun.\n\nAma daireler çizerek devam ediyorsun.\n\nNeyse ki atlıkarınca zaman zaman durur.\n\n(Sal-bırak)\n\nKısa bir mola…\n\nİsim vermesini bilen Tibetliler buna “bardo” derler.\n\nDaha sonra koştur koştur binecek başka bir araç ararsınız.\n\n“Belki ben de ata binerim, Üsküdar’ı da geçerim. Tabi ya muhtemelen bu benim kaderim!”\n\nÇünlü çok akıllısın ya!\n\nYa da cihan kurnazlığı bıraktın, bu sefer gerçekten akıllıca davranacaksın:\n\nKüçük bir scooter alıyorsun çünkü tüm yorucu turlardan sonra tevazu ve alçakgönüllülükle dolusun.\n\nEvet, tüm bu sallantılardan sonra epey olgunlaştı ego.\n\nŞimdi de bir gemiye bindin…\n\nVe atlıkarıncanın gittiği yöne doğru dümen kırarsan sonunda zafere ulaşabilirsin:\n\n“Vay canına, bunu iyi yaptım! Sanırım şimdi çözdüm olayı!”\n\nArtık her şeyin nasıl çalıştığını keşfettin.\n\n“Kontrol tamamen bende, bana bak bana!”\n\nYaratılışla akordunuz tam, kozmosla uyum içindesin.\n\nNasıl da uyumlu bir kul, tam da rabbinin istediği gibi sürüyor.\n\n“Bakın, nasıl yönlendirebiliyorum!\n\nBen böyle yönlendirdiğim için tüm atlıkarınca hareket ediyor!\n\nHeyyy, işte buraya bakın!”\n\nBu sanatta eşsiz bir şekilde ustalaştın ya…\n\nArtık diğerlerine nasıl sürmeleri gerektiğini bile söyleyebilirsin.\n\n“Bakın işte böyle yapmalısınız! Tam olarak benim gibi!”\n\nArtık tamamen uyanmış, aydınlanmış bir sürücüsünüz, ermiş bir kulsunuz maşallah.\n\nAaaa baksen şu işe..\n\n“Onu takip edin!”\n\ndiye arkandan bağırıyor birkaç kişi coşkuyla…\n\nEn iyisi hemen otobüse binmek:\n\n“Herkes binsin ve arkama otursun!\n\nZira Bennn atlıkarıncayla bir ve bütünüm!”\n\nO zaman artık sen, takip edilmesi gereken ruhani bir lider, bir kanaat önderi, tabi ya bir mürşid ya da bir guru olmalısın.\n\nBu kadar gürültü çıkarmadan daha sessiz çalışmak istiyorsanız elbette itfaiye aracını, ambulansı, çöp kamyonunu kullanmak gibi diğer önemli görevleri de üstlenebilirsin.\n\nYa da sadece güvende olmak, uygun şeridi tutturmak için ambulansın arkasına geçebilirsin.\n\nÖnemli olan tek şey, illa bir şeyi takip etmendir.\n\nNe de olsa doğru anda hızlanmanı ve doğru anda fren yapmanı hep buna borçlusun.\n\nVe hepücüğünden önemlisi, maşallah büyük bir marifetle yön veriyorsunuz, böyle direksiyon sallayan görülmedi.\n\nHerkese yardımcı olur bu seyir…\n\nBöylece sadece aracını mükemmel bir şekilde yolda tutmakla kalmaz, tüm atlıkarıncanın uygun yolda ve münasip seyirde sürülmesine de katkıda bulunuyorsun!\n\nAh keşke herkes böyle sürse!\n\nHer şey kontrolün altında\n\n…\n\n"
        },
        {
          "type": "alt_baslik",
          "text": "Tâ ki\n…\n\nTâ ki bir gaflet ânında\n\nYanlışlıkla direksiyonu bırakana kadar.\n\n"
        },
        {
          "type": "metin",
          "text": "Amanııınnn…!\nŞimdi merak ediyorsun:\n\nBu iş kendi başına da olabiliyor muydu ya!\n\nNe zamandan beri böyle peki…\n\nHayallahım yaaa…\n\nBu şey kendi kendini sürüyor, bu nasıl bir âlet acaba…\n\nElbette kendi kendine hareket ediyor, kendi işini kendi görüyor.\n\nKendi, kendini oynatıyor\n\nKişisel çaba göstermene gerek yok,\n\n“Gerek var” diyorsan o isteği de süren bir…\n\n"
        },
        {
          "type": "alt_baslik",
          "text": "O iki elinle yapıştığın “kontrol bende” direksiyonu oyuncak\n"
        },
        {
          "type": "metin",
          "text": "İşlerin tek merkezden yürüdüğü sahne gelene dek\nOyalan, boyalan, filme iyice bir dal diye var\n\n…\n\nGerçi elin zâten kudret elinde ama\n\nGörünler elini boş görmüyor fenâ mı?\n\nŞimdi arkana yaslanıp keyfini çıkarabilirsin ya kaza korkusuyla hayıflanabilirsin; atlıkarınca rotasını hem ne göstereceğini iyi bilir.\n\nNasılsa\n\n(Ne asıl-hatırlasana)\n\nNasılsa her zaman huzurdadır\n\nDoğrudan mutluluğa gider ve hep başladığı yere döner.\n\nEee ne demişti ELIOT Baba:\n\n"
        },
        {
          "type": "spoiler",
          "text": "“Ve tüm keşiflerimizin sonu, başladığımız yere varmak ve orayı ilk kez tanımak olacak.”\n"
        },
        {
          "type": "metin",
          "text": "Hayat Denen Atlıkarıncamız\nAldanış yurdu işte…\n\n\n.\n\n"
        },
        {
          "type": "spoiler",
          "text": "Dünya hayatı bir oyun, bir eğlence\nBir süs, bir gösterişten başka ne\n\n"
        },
        {
          "type": "metin",
          "text": "[Hadîd:20’den]\n"
        }
      ]
    }
  }
}