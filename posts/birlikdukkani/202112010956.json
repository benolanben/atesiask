{
  "id": 202112010956,
  "article": {
    "header": {
      "background_image": "https://umutrehberi.wordpress.com/wp-content/uploads/2021/12/evimde_umutrehberi.jpeg?w=660",
      "date_value": "1 ARALIK 2021",
      "mini_title": "agah olasın",
      "tags": [
        ""
      ],
      "title": "Geçmesine izin ver",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Geçmesine izin ver"
        },
        {
          "type": "metin",
          "text": "Geçmesine izin verdiğim her nefesle\nBeden sakinleşiyor, kendine çöküyor\n\nBıraktığım her nefeste\n\nHavalandırdığım her kuşla\n\nRahatlıyorum, gülümsüyorum\n\nŞimdiki anda yaşamak\n\nBunun harika bir an olduğunu\n\nBir eşinin daha olmadığını biliyorum\n\nNesne bölünmesi\n\nÖzne sınırı kalmayınca\n\nSadece varlığını akışı olarak\n\nOlan kalıyor\n\nİşte şimdi kendi evimde\n\nBirliğin seyrinde\n\nOlanın içinde eriyorum\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/12/evimde_umutrehberi.jpeg?w=660"
        },
        {
          "type": "metin",
          "text": "Gitmesine izin verdi.\nGitmesine güzellikle izin verdi.\n\nHiç düşünmeden ve tek kelime bile etmeden gitmesine izin verdi.\n\nKorkuyu bıraktı.\n\nYargılamayı bıraktı.\n\nBağlanmayı bıraktı\n\nDirenmeyi bıraktı\n\nKafasının etrafında dolaşan düşünce izdihamını bıraktı.\n\nİçindeki kararsızlık kurulunu bıraktı.\n\nTüm o “haklı” nedenleri bıraktı.\n\nTamamen ve büsbütün, tereddüt etmeden ve endişelenmeden, gitmesine izin verdi.\n\nKimseden tavsiye istemedi.\n\nNasıl bırakılacağına dair bir kitap okumadı.\n\nKutsal kitaplardan referans aramadı.\n\nSadece gitmesine izin verdi.\n\nOnu geriye doğru çeken tüm hatıraları bıraktı.\n\nİlerlemesine mani olan bütün endişeleri bıraktı.\n\nPlanlamayı ve nasıl doğru şekilde yapılacağına dair tüm hesaplamaları bıraktı.\n\nBırakacağına söz vermedi.\n\nBunu günlüğe kaydetmedi.\n\nBırakacağı tahmini tarihi takvime işaretlemedi.\n\nKamuoyuna açıklama yapmadı ve gazeteye ilan vermedi, sosyal medyada duyurmadı.\n\nO günkü hava tahminlerine bakmadı, günlük yıldız falını okumadı.\n\nSadece gitmesine izin verdi.\n\nBırakması gerekip gerekmediğini analiz etmedi.\n\nKonuyu tartışmak için arkadaşlarını aramadı.\n\nBeş adımda “Ruhsal Zihin Tedavisi” yapmadı.\n\nALO FETVA hattını aramadı.\n\nTek bir kelime bile etmedi.\n\nSadece gitmesine izin verdi.\n\nOlay anında etrafta kimse yoktu.\n\nNe bir alkış ne de bir tebrik yoktu.\n\nKimse ona ne teşekkür etti ne de övgüler yağdırdı.\n\nKimse bir şey fark etmedi bile.\n\nAğaçtan düşen bir yaprak gibi, öylece bıraktı gitti.\n\nHiçbir çabalama yoktu.\n\nMücadele falan yoktu.\n\nİyi değildi ve kötü de değildi.\n\nOlan buydu ve sadece buydu.\n\nBırakışın boşluğunda, geçenlerin geçtiği perdede her şeyin olmasına izin verdi.\n\nAğzına küçük bir gülümse kondu, yüzünde güller açtı\n\nİçinden hafif bir meltem yeli esti.\n\nGüneş ve ay sonsuza dek parladı..\n\n"
        },
        {
          "type": "spoiler",
          "text": "Hissettiğin özlem, hiç ayrılmadığın ama sâdece unuttuğun yer için. Düşünmeyi bırak. Çabalamayı bırak. Sâdece ol. Hayatta olmanın harikalığını hisset; budur!\n"
        }
      ]
    }
  }
}