{
  "id": 202110220641,
  "article": {
    "header": {
      "background_image": "https://umutrehberi.wordpress.com/wp-content/uploads/2021/10/cennetirmagi_umutrehberi.jpeg?w=660",
      "date_value": "22 EKİM 2021",
      "mini_title": "agah olasın",
      "tags": [
        ""
      ],
      "title": "Cennet ırmağı",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Cennet ırmağı"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/10/cennetirmagi_umutrehberi.jpeg?w=660"
        },
        {
          "type": "spoiler",
          "text": "Hayat, tek bir kimliksiz fiilin akışıdır, kimlik taşıyan ayrı ayrı isimlerin değil…\n"
        },
        {
          "type": "metin",
          "text": "[C. P. Gilman]\nSu, ayrı bir özneyse niye akıyor?\n\nHava niye estiriyor?\n\nKalbim niye yanıyor?\n\nToprağım niye kuruyor?\n\nTaş niye yuvarlanıyor?\n\nAyçiçeği niye güneşe bakıyor?\n\nHele kuşlar niye uçuyor onlar?\n\nGelmiş geçmiş bi dolu insan her an, boş boş işlerle niye uğraşıyor?\n\nNereye bu gidiş nereye?\n\nEğer cümlenin bütün yükü öznede ise bu kitap ne kadar da anlamsız.\n\n– Hayat denilen filmde mevzû:\n\nGören\n\nGörülen\n\nGörüş ise\n\nO, gören olarak özne değil midir?\n\nSınır, bölünme, ayrılık kabul etmeyen varlığın akışında, her ân zuhûrda olan bir eylem vardır ve oluşun kişisel bir fâili yoktur\n\nFail bir kimse değil içinde kimse olmayan her kimse olunca ne diyorlar ona: fâil-i meçhûl\n\nÖncelik “görüş” eyleminin zuhûru ise\n\nGörenin kendisi bir nesnedir, görmenin aracıdır\n\nHer an, yeni bir iş, oluş görünüm tecelli üzere: tek eylem akışta\n\n"
        },
        {
          "type": "alt_baslik",
          "text": "Özne, özü ne:\n"
        },
        {
          "type": "metin",
          "text": "Dilbilgisinde, cümlede yüklemin belirttiği işi yapan veya bir oluşa konu olan öğe, fâil. Felsefede bilinci olan birey, subje\n"
        },
        {
          "type": "alt_baslik",
          "text": "Nesne, ne ise ne\n"
        },
        {
          "type": "metin",
          "text": "Dilbilgisinde, cümlede yüklemin doğrudan etkisinde kalan, geçişli fiilin zorunlu kıldığı tümleç. Felsefede, öznenin, zihin ve bilincin dışında ve ondan ayrı olarak bulunan şey, bilgiye konu olan şey, obje\n"
        },
        {
          "type": "alt_baslik",
          "text": "Yüklem\n"
        },
        {
          "type": "metin",
          "text": "Cümlenin ifâde ettiği hüküm, düşünce ve duyguyu içeren, cümlenin bütün öğelerinin bağlı olduğu temel öğe\nFilmin başından fiilimsi bir haber:\n\n"
        },
        {
          "type": "alt_baslik",
          "text": "Gizli bir hazîne idim, “bilinmekliği” sevdim.\n"
        },
        {
          "type": "metin",
          "text": "Fiilimsi:\nFiilden türetilen, ancak çekime girmeyip yalnız olumsuzu yapılabilen fiil ismi\n\nİşte böyle böyle özneleri merkezden kopar “tek bir fiilin akışı” kalsın.\n\nÖzne ve nesne, fiilin aletleri değil mi?\n\nO halde varlığın akışı olan hayat bir bütün ve anda akan eylemler uç uca eklenince “her an bilinmekliği seven bir Allahımız var” gerçeği belki göz kırpar güzeller güzeli…\n\nDüşünce-eylemlerimiz, aslında gezegenleri güneşin etrafında hareket ettiren ve kuşların şarkı söylemesine neden olan aynı enerji tarafından üretilir\n\nBir bütün olarak varlığın akışıdır hayat\n\nBu akışın hiçbir yerinde kişisel hayat-eylemler yok\n\nRahat ol senlik benlik bişi yok\n\nİşitecek kulağı olanlar Varlığın Sevinci’nden işitti:\n\n"
        },
        {
          "type": "alt_baslik",
          "text": "“Hiç kimse ameliyle cennete giresi değil”\n"
        },
        {
          "type": "metin",
          "text": "Dinler isen bu sırra eğil:\nKimseler, kimse değil!\n\nEğer ben “bir kimseysem” zaten cennetten perdeliyimdir. Çünkü ayrı kimse yok ki ayrı bir kimsenin “ayrı ameli” olsun!\n\nEh ayıran kendini ayırınca hesabı çetin olur elbet…\n\nGerçekte birikenlerin biriktiği\n\n“Kimse=ameldir=bütünün fiilidir”\n\nOysa bir kişi görüntüsünden, bir eylemin açığa çıkması için bütün evren işbirliği içinde akar.\n\nAltlarında akarsu olan cennet, ırmakla sembolize ediliyor ya, bir manâda her an yeni bir şe’nnndeki canlı manâ akışı, TEKin seyridir bu.\n\nAkışta mutluydu cennetinde her şey ağaç, kelebek, gökyüzü, su…\n\nİnsan, ayrı sandığında kuruyordu doğrusu…\n\n"
        },
        {
          "type": "spoiler",
          "text": "Akışta demetlenmiş büyük küçük kâinat\nŞu çıkan buluta bak, bu inen suya inat\n\n"
        },
        {
          "type": "metin",
          "text": "Suyun düğümünü çözüyor:\nLâ fâille illa HÛ\n\n"
        },
        {
          "type": "spoiler",
          "text": "O her an yeni bir iş, bir oluş, şe’n üzre tecellîdedir\n"
        },
        {
          "type": "metin",
          "text": "[Rahmân:29’dan]\nHer ân tâze gelen, hayata tat katmada ancak geleni güzellikle geçiren zevk almada…\n\nHer şey boşsa da\n\nHiçbir şey boşuna değil\n\nOlana âşık bir akışta\n\nCuma cem câmi sen olasın\n\nGüzeller güzeli\n\n"
        }
      ]
    }
  }
}