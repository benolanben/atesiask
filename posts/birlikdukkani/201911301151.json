{
  "id": 201911301151,
  "article": {
    "header": {
      "background_image": "https://umutrehberi.wordpress.com/wp-content/uploads/2019/11/dervis_hirkasi.jpg?w=660",
      "date_value": "30 KASIM 2019",
      "mini_title": "agah olasın",
      "tags": [
        ""
      ],
      "title": "Derviş Hırkası",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Derviş Hırkası"
        },
        {
          "type": "metin",
          "text": "bu şiiri yazmak için söküp attım pansumanı yaramdan\ntam olarak bıçağa kaptırdığım tarafımla sancıyorum al\n\n"
        },
        {
          "type": "alt_baslik",
          "text": "al bu hayat kiminse billâhi ben yaşamıyorum\nal bu hayat kiminse billâhi ben\n\nsarılan bir yarayı fışkıran bir damardan daha çok sevmiyorum\n\n"
        },
        {
          "type": "metin",
          "text": "saat kim bilir kaç olacak yine, kaç!\nbugün bitip dün olacak gece yine gün olacak\n\ntam ağzını bozduğun tebessümlü bir sıra\n\nparantezler basacak cümlelerimi\n\npeşimizde bağlamdan kopmuş bir gürûh\n\neğer hakkım olsaydı yağmuru yağdırmaya\n\nbana tufan derlerdi sana ise Nuh!\n\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2019/11/dervis_hirkasi.jpg?w=660"
        },
        {
          "type": "metin",
          "text": "kaçıp kaçıp sana geliyorum, ne diye?\ngidecek bir yerim olmadığından değil\n\nbir yerlere senden gidiyor olmamdan belki de\n\nborç olsak geçirmişiz tarihimizi\n\nçoktan kalkmış bir treni bekliyoruz biletsiz\n\nyabana atılacak şeyler var bavulumuzda\n\nşu havuza çakılırım, şu ummana nefessiz\n\nşu kazanda yakılırım, şu nazarda hevessiz\n\ngitmiyorum diyorsam ve ne kadar gidiyorsam\n\nyüzme bilmiyorsam ve ne kadar yüzüyorsam\n\nşu yüzmediğim suların da cümlesinin dibisin\n\n"
        },
        {
          "type": "alt_baslik",
          "text": "çok sarhoş olsam dediğim her dakika\nşaraba testisiz yakalanmak gibisin\n\n"
        },
        {
          "type": "metin",
          "text": "sonra bir süre her yanıma dökülüyorsun – dökül! –\nne önemi var geçmeyen bir izin unutkanlığımız karşısında\n\nzaten kırık bir gökyüzüdür artık mutlu olmanın damı\n\nhayat böyle dımdızlak ortada bırakır işte adamı\n\nben bir kere görmüştüm çokça cenâzelerde\n\ntopraktan gayrısı tortop edip saklamıyor insanı\n\n"
        },
        {
          "type": "alt_baslik",
          "text": "gözlerin yeter ki sözlerime ilişkin olsun\nistersen gövdeme ihanetler sırt sırta yuva yapmıştır\n\nboş bulduğun yere saplan senin de canın sağ olsun\n\n"
        },
        {
          "type": "metin",
          "text": "ellerimi ceplerimde kaybedip unutmuşum\n"
        },
        {
          "type": "alt_baslik",
          "text": "ben senin bildiğin dervişlerden değilim\nceplerim ellerimden misli ile büyüktür\n\nellerimi bir yerde ceplerimle yutmuşum\n\no kadar yorgunum ki o kadar ki yorgunum\n\nuykumdan çalıyorum uyumak için\n\n"
        },
        {
          "type": "metin",
          "text": "ben ölümden gayrı yazmayı bilmiyorum\nsen hırkalara bakıyorsun şallara niçin?\n\nhavalar ısınıyor yar bahar diye\n\n"
        },
        {
          "type": "alt_baslik",
          "text": "ölümlü şeylerle avunmamak vaktidir\ngözlerin çocukluğumun bozulmamış aktidir\n\n"
        },
        {
          "type": "metin",
          "text": "ve üzerime dökülmenin üç kurşunu vardır mavzerimde:\n1- dökene kurban olayım.\n\n2- dökülen dökendendir.\n\n3- hiç çıkmasın izin benden.\n\n\n.\n\ntam da bu yüzden\n\ndol ya da dökül\n\nşaraba meyyâl bir üzüm gibi serpil\n\nhiç çıkarmasan da üzerinden yine de bil\n\nyine de bil yine de bil yine de bil\n\nonlar hırka değil, pil!\n\n"
        }
      ]
    }
  }
}