{
  "id": 202106150856,
  "article": {
    "header": {
      "background_image": "https://umutrehberi.wordpress.com/wp-content/uploads/2021/06/kuslara_serbest_umutrehberi.jpg?w=660",
      "date_value": "15 HAZİRAN 2021",
      "mini_title": "agah olasın",
      "tags": [
        ""
      ],
      "title": "Şiir yanıyordu",
      "subtitle": ""
    },
    "main_article": {
      "quotes": [
        {
          "type": "baslik",
          "text": "Şiir yanıyordu"
        },
        {
          "type": "spoiler",
          "text": "Ey şûh sen o şi’r-i musaffâ değil misin?\n"
        },
        {
          "type": "metin",
          "text": "yukarıdan aşağıya bir:\nderviş selâmı\n\n"
        },
        {
          "type": "spoiler",
          "text": "هو\n"
        },
        {
          "type": "fotograf",
          "url": "https://umutrehberi.wordpress.com/wp-content/uploads/2021/06/kuslara_serbest_umutrehberi.jpg?w=660"
        },
        {
          "type": "metin",
          "text": "vaktiyle\nbir\n\nâh\n\niçine\n\n“Hiçbir şeyi\n\nKendime âit görmeyecek kadar\n\nÇok şeyim var”\n\ndiye bir şiir gömmüş\n\niç•indeki zengin memeden\n\nemdikçe emmiş\n\nkonuştukça\n\nsüt zehir olmuş\n\ngözünden damlamış\n\nsustukça\n\nsüt bal olmuş\n\ndamağını emmiş\n\nTanrı Dağı’nın ardındaki duman\n\nGöğüs Kafesi’ni geçmeyen\n\nbir dervîş tanımıştım\n\nharfsiz şiirlerinden birinde\n\nşöyle ağlıyordu:\n\nayaksız geldiğimde\n\nkapıyı açık bulmuştum\n\n…\n\nkafesin kapısı açıkken\n\nuçmayan kuşu\n\noynuyordum o günlerde\n\nbiliyordum kuşlara serbestti\n\nve henüz bilmiyordum\n\nkafesin sadece\n\nkuşu içerde tutmak için değil\n\ndışardan korumak için de\n\norda durduğunu\n\nyine “Ben•Siz” şiirlerine\n\nikincinin duymadığı\n\ncemrelerden birini düşürmüştü\n\nüzerime örttüğü\n\nsessizliğin üstüne\n\nne söylesem fazla\n\neksik bir tercüme\n\nolacak gibi ama\n\nnefesi değmişti bir kere\n\ndokunmadan hâmile bırakıp\n\nadına “Rûhummm” demişti\n\ndönüşte bir başka basıyordu ayağı yere\n\ninsan neymiş bilince\n\ninsan kendine nasıl hitâb edebilirdi ki:\n\n"
        },
        {
          "type": "alt_baslik",
          "text": "“Ben olan Ben”\n"
        },
        {
          "type": "metin",
          "text": "diyebildi\nusulca başını eğdi ve\n\nelini kalbine götürebildi ancak\n\n"
        },
        {
          "type": "alt_baslik",
          "text": "“Sus Yâ Alî”\n"
        },
        {
          "type": "metin",
          "text": "şimdi biliyordu artık\n“kutsal ikilik”\n\nne demekti\n\nikincisi hiç görünmeyen\n\nnasıl bir sönmez ateş\n\ndinmeyen yel idi\n\nuzansa eli değmezdi\n\n"
        },
        {
          "type": "spoiler",
          "text": "– O’nu gördün mü ey sevgili?\nO bir nurdur nasıl göreyim\n\n"
        },
        {
          "type": "metin",
          "text": "kendinden başkasını görmedi\nkendinden başkasıyla konuşmadı\n\nyatağı soğumamıştı\n\nve şiiri hâlâ yakıyordu\n\ntutuştukça toprak at\n\nsöndükçe üfffle e mi\n\ney nefesss\n\nbiraz esss\n\nbağrım yanıyor\n\nهووو\n\n\n.\n\n"
        },
        {
          "type": "spoiler",
          "text": "Hâmiş: Bu hissiyat bu seslerle demlendi, dinleyene iyi gelecektir\n"
        }
      ]
    }
  }
}