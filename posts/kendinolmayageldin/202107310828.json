{
  "article": {
    "header": {
      "date_value": "31 Jul 2021 08:28",
      "title": "S•ÖZLER DÜŞÜNCE",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107310828.jpg"
    },
    "main_article": {
      "quotes": [
        {
          "type": "baslik",
          "text": "S•ÖZLER DÜŞÜNCE"
        },
        {
          "type": "metin",
          "text": "[S•ÖZLER DÜŞÜNCE]\nBana, eşyânın hakîkatini, görünen şeylerin gerçek yüzünü göster, nasılsa öyle göreyim.\n[Hadîs-i Şerîf'ten]\n\nŞartlanmış zihnin yokluğunda ayrılık yoktur, içerisi ve dışarısı yoktur, \"ben\" ve \"ben değil\" yoktur. \n[S. Bartholomé]\n\nZihin, aktif olduğu sürece çaba gerekir. Zihin ilgiyi dışarı akıtmadan kendi kaynağında dinlenirken, tatlı bir huzur ve sebepsiz bir neşe dışarı fırlar, içinizdeki bir pınardan fışkırır gibi. \n[R. Maharshi]\n\n\"Dışarıda\" diye bir şey yok. Rüya gördüğünde kolayca bir dünya yaratabiliyorken, uyanıkken başka bir dünya yaratmadığından nasıl emin olabilirsin? Bunu anlamanın yolu çok basit: Dışarı bakana bakmak, tüm arayışları ve arayanları sona erdirir. \n[W. Hsin]\n\nYıldızları henüz \"senin-üstünde\" bir şey olarak hissettiğin sürece, gerçeğin bakışı yoktur sende.\n[F. Nietzsche]\n\nSen, dünyâda sâbit değilsin\nDünyâ, senin zihninde sâbit\nKalbinde kayıp...\n[P. Thing Daa]\n\nVe nerede olursam olayım, ister düşüncelerle dolu küçük bir odada, ister yıldızlar ve dağlardan oluşan bu sonsuz evrende, bunların hepsinin sâdece zihnimde olduğunu fark ediyorum.\n\nEvet evet ne varsa içimde...\n\nGöz yakını göremiyor diye dışarı yansıtıyorum hepsi bu...\n\nÇünkü zihin, gördüğünün mahkûmudur.\n\nZihin bir kez dingin hâle gelip ardından kalbin enginliği göründüğünde, iç ve dışın artık bir olduğunda anlaşılıyor.\n\nBu birliğin doğal akışı ise, varlığın dokusu olan aşktır.\n\nPeki aşk, senden ayrı mı ki başkasında bulasın?\n\nSenin aşkın dışarıda değil; hele bir çamur durulsun, o senin hamurunda içkindir.\n\nOnu kaybedemezsin ve o seni asla terk etmez güzeller güzeli...\n · 207h"
        }
      ]
    }
  },
  "id": 202107310828
}