{
  "article": {
    "header": {
      "date_value": "03 Apr 2021 09:01",
      "title": "RÜYÂ TÂBİRİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202104030901.jpg"
    },
    "main_article": {
      "quotes": [
        {
          "type": "baslik",
          "text": "RÜYÂ TÂBİRİ"
        },
        {
          "type": "metin",
          "text": "[RÜYÂ TÂBİRİ]\nÖyle ya her rüya tâbire muhtaçtır bilhassa gündüz rüyaları...\n\nHatırlarsanız o kapıdan geri dönmüştük.\n\n- Tak tak tak\n- Kim o?\n- O evde mi?\n\nKapıyı içerden çaldığım anlaşılmasın diye burdan sonrası, içimden yüzüne karşı dilsiz dudaksız duyuldu:\n\n- Evde, ev sahibinden gayrısı yok!\n- Kimse yok mu yâni?\n- Burda yaşayan kimse yok, yaşamın kendisi var. Almaz mıydınız?\n- Yok \"ben\" almayayım\n\nAlırsam ne dert kalır ne hüzün...\n\nOysa sorun olmadığı an, zihin de yoktur. Sorun olmadığı an, ego da yoktur. Ego ve zihin ancak sorunların kargaşasında vâr olabilir.\n\nİnsan, egosunu beslemek için sorunlar yaratır. Gerçek sorunlar yoksa onları icat edecektir hatta onları icat etmekle yükümlüdür, yoksa zihni artık çalışamaz.\n\nHem çok erken çağlarından beri bu böyledir; dünyada yaramazlık bitse çocuklar icad eder değil mi?\n\nBu yüzden olsa gerek tatil pek çokları için çok zordur, problemsiz günler... Bir süre sonra \"bitse de işimize dönsek\" deriz.\n\nİnsan sorunlar içinde yaşar, insan sefalet içinde yaşar. Sorunsuz yaşamak, sefaletsiz yaşamak gerçekten büyük bir cesaret ister.\n\nYakında bir sorun, günlük streslerim, fakirlik öfke ve şehvet. Uzakta bir sorun... Günahkar olmak istiyorum, suçlu olmak istiyorum, kötüler için cehennem var olsun istiyorum ve evet cenneti özlüyorum ama burada değil orada, şimdi değil yarın!\n\nEgo \"şimdi ve burada\" olamayacağından, tam bir mutluluk, bozulmayan huzur istemez, hep arıza çıkarır zira problemsiz yaşamayı bilmez.\n\nÇünkü bütün sorunlar çözüldüğünde, BEN kaybolmaya başlarım.\n\nKişilik sorun olmadan, sorun bulmadan yaşayamaz. Çünkü sorun kendisidir.\n\nAl işte bir sorun, zavallı \"ben\"\nAh işte bir sorun, çözeyimmm hemen\n\nKişilik rüyasından uyanan, zaten hiç bir zaman bir \"kimse\" olmadığına uyanır. Zan perdesi kalkınca, kimlik eriyince geride \"hep olan\" kalır.\n\nZâten bütünün içinde gaybolmak, gerçekten önemli olan tek şeydir ve bir yaşayanı olmayan hayatı, bayram yerine çevirecek olan da ancak budur vesselâm\n · 224h"
        }
      ]
    }
  },
  "id": 202104030901
}