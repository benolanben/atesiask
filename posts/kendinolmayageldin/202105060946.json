{
  "article": {
    "header": {
      "date_value": "06 May 2021 09:46",
      "title": "ZEVK MESELESİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "ZEVK MESELESİ"
        },
        {
          "type": "metin",
          "text": "[ZEVK MESELESİ]\n- Hep bahsettiğiniz bu tevhid zevkine göre olaylar karşısında nasıl tepki verdiğinizi çok merak ediyorum. Ama cevabınız sizler gibi sinirleniyor, üzülüyor, gülüyorum olmasın lütfen?\n\nSinirlenme, üzülme, gülme, sevinme gayet insanî eylemlerdir ama şahsî değildir.\n\nYani bu eylemler var ama artık bunların bir fâili, yapıcısı yok. Benim sinirlenmem, benim gülmem değil. Sinirlenme, üzülme, gülme var sadece. Üstlenen biri, üzerine yapışacak kimsesi yok!\n\nDo not take it personal!\n\n- Evet bunlar oluyor ama bana ait değil, benimle bir ilgisi yok gibi değil mi?\n\nSizinle bir ilgisi yok demek tam doğru olmaz. Durum bundan daha öte. Ayrı bir \"siz\" yoksunuz.\n\n- Şimdi benim kafam karıştı; hani ayrılık yanılsamasından uyanmaya gelmiştik. Uyancaz mı uyanmıcaz mı?\n\nUyanacak ayrı bir SEN olmadığına uyanacaksın!\n\n- Hayallah... Uyanık olduğunu unutan uyanıklarız diyecektim ama bunu diyecek kimseyi de bulamadım garip oldu\n\nZaten başından beri kişi yok çünkü EHAD\n\nBEN VARIM sadece zihinde bir düşünce olarak var görünüyor, hayatta azap çekmekten başka bir karşılığı yok\n\nHer şeye atlayıp sorun çıkartan, her şeye BENİM diye yapışan. Benim sorunum, benim üzüntüm, benim sevincim, benim hatam, benim suçum, benim bilincim, benim enerjim, benim hayatım, benim ruhsal uyanışım, benim dünyam...\n\nSenin değilmiş, sen yokmuşsun, uyanmak dedikleri bunu fark etmekmiş sadece\n\n-Peki sonra?\n\nAyrı ayrı kimseleri, ayrı ayrı yaşayanları olmayan \"hayat\" bildiği gibi kendini yaşamaya yani olduğu gibi bulanmadan, donmadan, yapışmadan akmaya devam edecek zaten akıp duruyor, donduran azap çekiyor.\n\nKimseler cehennemden geçmeden cennete gelemiyor\n\nSen hiç merak etme\nkaybettiğin hiçbir şey yok\nkazanacağın bir şey de\nçünkü sende senlik yoktur asla \nbende benlik, eşyâda şeylik...\n\nBirden bire bula gör bu zevk bulanındır\n\nÂşıkta keder neyler, gam halk-ı cihânındır\nSen yoksun o benlikler hep vehm ü gümânındır\n\nMuhabbetle güzeller güzeli\n · 220h"
        }
      ]
    }
  },
  "id": 202105060946
}