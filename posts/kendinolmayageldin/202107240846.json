{
  "article": {
    "header": {
      "date_value": "24 Jul 2021 08:46",
      "title": "ZİHİN.SİZ NEFES",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107240846.jpg"
    },
    "main_article": {
      "quotes": [
        {
          "type": "baslik",
          "text": "ZİHİN.SİZ NEFES"
        },
        {
          "type": "metin",
          "text": "[ZİHİN.SİZ NEFES]\nİster yanında durup savunarak\nİster karşısına geçip savaşarak\n\"Başkalarının\" zihinlerini izleyerek\nOlana \"tepki\" vererek zaman kaybetmeyin. \n\nKendi zihniniz, herkesin zihninden daha fazla sorun oluyor zâten.\n\nGelin birlikte, olanın gerçekliğini, zihin üzerinden anlamaya çalışalım ki sınırları zorlansın, hayreti artsın, aradan çekilsin, eve güneş dolsun\n\nŞimdi bir çiçek düşünelim:\n\nYapraklarını birer birer koparın\nSöyler misiniz bana\nÇiçek ne zaman çiçek olmaktan çıkar? \n\nBu soruya zihinden vereceğiniz her cevap saçmalama katsayısını artıracaktır.\nÇünkü zihindeki bir \"çiçek\" tanımı üzerinden olacaktır\n\nAyrılıklar, bölünmeler ve kavramlar yalnızca zihinde bulunur.\n\nHer şey bölünmez bir bütün\nama bu gerçek\nancak sınırları olan zihin\nkalbin imkânında boğulduğunda anlaşılır \n\nArtık tutunmadığınız şeyler\nArtık size tutunmuyor\n\nDoldurduğunuz yeter\nZihni boşaltın\nOna buna takıldığınız yeter\nTakılan yerleri çıkarın\nYaşam ânında huzurla dolar\nBulut çekildiğinde \nGüneş hep orada\n\nZihinden sıyrılmak çoğu zaman\n'Kendinden geçmek\" olarak okunur\n\nHayatta bunun bâriz örnekleri vardır:\n\nMüzik dinlerken, \nspor veyâ seks yaparken \nneden zevk alınır? \nRüyasız derin uykudan sonra\nneden \"bebekler gibi\" uyudum deriz?\n\nZihin bir an için devre dışı kalır \nBu yüzden deneyim yapan \"özne\" ve deneyime konu \"nesne\" olarak ayrılmaz.\n\nZevk alan ve zevk veren olmadan \"zevk\" akışı vardır.\n\nZihinsel yorum olmayınca kesintisiz akışta, bir bulanma ve donma olmuyor.\n\nVarlığın doğal hali olan\nHuzur, neşe, mutluluk fışkırıyor.\n\nBir anlık da olsa zihni durdurmak için minik ama hayâtî bir adım; beden-zihin arasında köprü olan nefestir.\n\nŞimdi gözünü yum ve evrenin bedenine dolan nefesini izle, hayatın soluk alıp verişine kulak ver, hediyeyi duyacaksın...\n · 208h"
        }
      ]
    }
  },
  "id": 202107240846
}