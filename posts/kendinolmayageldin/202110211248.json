{
  "article": {
    "header": {
      "date_value": "21 Oct 2021 12:48",
      "title": "OYNADIKÇA SRT PERDESİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "OYNADIKÇA SRT PERDESİ"
        },
        {
          "type": "metin",
          "text": "[OYNADIKÇA SRT PERDESİ]\nYoğu var ve muhteşem gösterdin\nYeli gizledin tozu gösterdin\n\nHem yoğuz hem fâniyiz iyden iyi\nGösteren mutlak vücûdsun fâniyi\n\nResmedilmiş aslanız bayraklara\nOynarız rüzgar eserken bir ara\n\nAslan oynar oynatan saklıysa da\nDâimâ gelsin o rüzgârdan sadâ\n\n\"Tat!\" Dedin sen tattı yokluk varlığı\nOldu yokluk, yokluğun bir âşığı\n\nDâimâ aşk ihsânın olsun, ver bize\nHem kadeh sun hem de mey sen hem meze\n\nHer kuş ardından uçarmış cinsinin\nTen durur, cân uçar anmak için\n\nSöz uzar ammâ manâ ermez sona\nBir hikâyen var; devâm et sen ona\n[Mesnevî'den ilhâmla]\n\nBiz, bayrakların bezlerine yapılmış aslan resimlerine benzeriz. Bu resimlerin hamleleri ve hareketleri, ara sıra rüzgar estikçe vâki' olur. \n\nEy güzeller güzeli, bizim hareket ve sâkinliğimiz bile senin esma ve sıfat rüzgarlarının tesiri iledir.\n\nRüzgar ile hareket eden aslan resimlerinin hamleleri his gözüyle görünür fakat rüzgar kesif bir madde olmadığından zâhir gözüyle görünmez.\n\nBunun gibi bizim kesîf-kaba olan cisimlerimiz ve bizden sâdır olan eylemler görünür fakat senin incecikten latîf olan esma ve sıfatın zâhir gözüyle görünmez.\n\nHissen görülmeyen sıfat ve esma-i ilahiyyenin tecelliyâtı bizim üzerimizden asla eksik olmasın, biz buna açığız; aktıkça aksın yâ hû\n\n\"Nereden eserse essin, rûzigâra dokunma\" duyulan câna merhâba, her ân aşk sunulmada sana bana...\n · 196h"
        }
      ]
    }
  },
  "id": 202110211248
}