{
  "article": {
    "header": {
      "date_value": "08 Aug 2021 07:02",
      "title": "HALKA MAKBÛL",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108080702.jpg"
    },
    "main_article": {
      "quotes": [
        {
          "type": "baslik",
          "text": "HALKA MAKBÛL"
        },
        {
          "type": "metin",
          "text": "[HALKA MAKBÛL]\nSon derece hasta bir topluma iyi uyum sağlamak bir sağlık ölçüsü değildir.\n[J. Krishnamurti]\n\nEgo adına yaşamak, kaçınılmaz olarak acıya, şiddete, korkuya yol açan ölümcül bir hastalığa, kurgu (mind-made) sahte bir kimliğe yatırım yapmaktır.\n\nİnsanların çoğunluğunun bir şeye inanmış olması onu gerçek yapmaz zîrâ hakîkat demokrasi değildir.\n\nHem toplum dediğimiz gardiyanı olmayan bir hapishaneden başka nedir ki?\nGüzellikle salıvermeli...\n\nBiliyor musun toplum, bizim üzerimize kullanmaya müsâit bir etiket yapıştırmadan önce bâzen çam ağaçlarının arasından esen rüzgar bâzen derenin uğultusu, bâzen kuş cıvıltısı bâzen de yağmur ferahlığı idi bizim adımız...\n\nBu prestijli beton yükü, bu süslü ambalajı taşımak zorunda değilsin, ayrı benliğe hizmet eden koşullandırmaları ve toplumun dayattığı etiketleri bırak.\n\nMedya ve reklamlar üzerinden boca edilen toplumun sesini kıs, yüzeydeki dalgalardan, derindeki sessizliğe geri çekil.\n\nYeryüzünde bulunanların çoğuna uyarsan seni Allah yolundan saptırır çünkü onlar ancak zanna kapılırlar ve onlar ancak tahmin üzere konuşup saçmalarlar.\n[Enâm:116'dan]\n\nHangi peygamber, doğduğu toplumda kabul görmüş ki?\n\nBir acep sevdâya düşmüş tutuşur Şemî müdâm\nHakk'a makbûl olmak ister halka menfûr olmadan\n · 206h"
        }
      ]
    }
  },
  "id": 202108080702
}