{
  "article": {
    "header": {
      "date_value": "27 Jun 2021 08:30",
      "title": "KENDİ DOLAR",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "KENDİ DOLAR"
        },
        {
          "type": "metin",
          "text": "[KENDİ DOLAR]\nÂlem, imkândan öteye geçemedi; gâfil olma.\n[N. Mısrî]\n\nHenüz söylenmeyen, hiç görülmeyen o güzeller güzeli, imkânın ötesinde, bir gözün içinde; noktanın sonsuzluğunda dürülü...\n\nYeter ki görünmeye çalışmayı bırak\nVarlık gösterme; özgürlüğünü sınırlama\n\nBaksana, sen seni terk etmeyince uyku bile almıyor seni engin kollarına...\n\nİşte bütün varlık geceki rüyâlar gibidir; gece karanlığında var, uyanınca yok, bir tek sen...\n\n\"Bir tek sen\" kalınca tanınacak kimse de kalmaz\nSenden ünlüsü olmaz.\n\nGerçi görene iman gerekmez ama ille imânsa\ngerçek iman, geçenlerden geçme, sûretlerden çıkmadır.\n\nTaklîdi giderse gerçek insan gelir;\n\n\"Nâ-murâd\" iken \"pür-murâd\" olursun\nYokluğun kadar vâr olursun\nBoşalttığın kadar dolusun\n\nNâ-murâd:\nTalep ve tahassür\nÇok istenen ve ele geçirilemeyen bir şey için yanıp yakılma, esef etme, dışardaki nesne, ilişki ve faaliyetlerin hasretini çekme\n\nBer-murâd:\nTasarrûf ve mâlikiyet\nBir şeye sâhip olma ve sâhip olduğu şeyi istediği gibi kullanma yetkisi\n\nBî-murâd:\nO, âlemlerden gânîdir. Fakr-i tam ve tam ihtiyaçsızlık hâlidir\n\nPür-murâd:\nÂlemlere rahmettir\n\nKendi dolar; âleme verir suyunu...\n\nBelki de bu yüzden\nherhangi bir şeye dokunduğumuzda\nen az o şey kadar kendimizi de hissederiz.\n\nBaş parmağım işaret parmağıma değmiş gibi\n\nAvucunu öpünce\nAğaca sarılınca\nToprağa yalın ayak basınca\nDenizi okşayınca\nRüzgârı içine çekince\n\nBazen elin uzanmasa da\nBakışın değince\nSesine sarılınca\n\nİşte bunlar hep Hazreti Aşkın halleri, güzeller güzeli...\n\nGüzellik doluyor toprak evin penceresinden\nHadi dön gel iç.eri...\n · 212h"
        }
      ]
    }
  },
  "id": 202106270830
}