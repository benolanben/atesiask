{
  "article": {
    "header": {
      "date_value": "17 Jun 2021 10:25",
      "title": "BENBAĞIM",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202106171025.jpg"
    },
    "main_article": {
      "quotes": [
        {
          "type": "baslik",
          "text": "BENBAĞIM"
        },
        {
          "type": "metin",
          "text": "[BENBAĞIM]\nUygunsuz cinsel davranış, alkol, uyuşturucu, sigara, türlü oyunlar veya daha hafifinden üzerimize yapışan hangi davranış biçimi olursa olsun, her türlü bağımlılığın kökeninde, sorgulanmamış inançlar ve daha da önemlisi \"ayrı, sınırlı ve yerleşmiş\" kişi-lik olma duygusu vardır\n\nBu inancın ve ayrılık hissinin tezâhür ettiği en yaygın biçim (rızânın zıddı olarak) mevcut durumun açıktan-dolaylı olarak reddedilmesidir ve şikâyet cümleleri şunlardır: \n\nolan olmasın\nolmayan olsun\nolanlardan hoşlanmıyorum\nbundan başka bir şey olsun istiyorum\n\nGeleneksel olarak \"arzu ve korku\" olarak adlandırılan bu iki tutum, görünürdeki ayrı benliğin iki yüzüdür\n\nBunlar, \"olan'a karşı direnişin\" en yaygın biçimlerinden ikisidir. Başka bir deyişle, \"görünürdeki ayrı varlık\" olan'a direnç ve türlü maddeler, deneyimler, faaliyetler yoluyla \"mutluluk arayışı\" ile eşanlamlıdır\n\nTam da burada, arzu ve korkuları biraz gıdıklayalım ki gün yüzüne çıksın\n\nGeçmişte yerine getirilmemiş arzuların, çözülmemiş korkuların hâtırası, kendini bir kişi olarak gösteren enerjiyi hapseder. Şarjı bitince \"kişi-lik\" ölür\n\nZihin-bedenle özdeşleşme, dâimâ tâze arzular yaratır ve bu esâret mekânizması açıkça görülmedikçe, bunların biri biter diğeri başlar, asla sonu gelmez\n\nArzular şelâle diye boşuna dememişler; akar durur\n\nAçıklık özgürleştiricidir çünkü neden ve sonuçlarıyla apaçık yüzleşmedikçe arzuyu terk edemezsiniz\n\nKaranlıkta kalan her bir arzu ve korku, kişiliğin devâmı için gerekli enerjiyi sağlar\n\nArzu, var olmayan bir benlik için mutluluk üretme ihtiyacından kurtulduğunda, mutluluğun kendisini ifade eden, paylaşan ve kutlayan bir \"kudret oyunu\" olarak görünür\n\nGerçek, onun içinde yer almaz ancak ona ışık vererek varlık perdesinde görünmesine imkân sağlar\n\nGeçici filmden, geçmeyen perdeyi seçebilen uyanıkların kitaptaki tarifine bakılırsa, arzu ve korku görülmez:\n\nHayır iş onların sandığı gibi değil, kim varlığının Hakk'a ait olduğunun şâhitliğinde, âşikâr olan varlığını Allah’a teslim ederse, fenâ-i tam olursa; zâten \"vechin\" O’nun isimlerinin belli bir zuhurundan başka bir şey olmadığını fark ederse, işte onun ecri kendidir... Onlara korku yoktur ve onlar mahzûn da olmazlar\n[2:112'den]\n · 214h"
        }
      ]
    }
  },
  "id": 202106171025
}