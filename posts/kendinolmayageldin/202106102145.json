{
  "article": {
    "header": {
      "date_value": "10 Jun 2021 21:45",
      "title": "KÂİNÂT:DÜZEN:BENLİK",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202106102145.jpg"
    },
    "main_article": {
      "quotes": [
        {
          "type": "baslik",
          "text": "KÂİNÂT:DÜZEN:BENLİK"
        },
        {
          "type": "metin",
          "text": "[KÂİNÂT:DÜZEN:BENLİK]\nVarlığın şekli, kendiliğin eserlerindendir. Ne görüyorsan benliğinin sırrıdır.\n\nKendi uyandırmıştı benlik demleri\nÂşikâr artık hayâl âlemleri\n\nBenlik, kendi kendini uyandırınca âlem sahnesinde, hayâl perdesinde bu vehim ve zan filmini zuhûra getirdi.\n\nBin cihân gizler bakarsan zâtına\nGayriler muhtâç onun isbâtına\n\nOnun zâtında yüzlerce cihan gizlidir. Ondan gayrı sanılan, onun isbâtından meydana gelmiştir.\n\nSaçtı âlem üzre düşmanlık ki o\nKendisinden başka şey bilmişti o\n\nCihana o, düşmanlık tohumu saçmış, kendisini kendinden başka zannetti sanki O!\n\nKendisinden başka şey etmiş icât\nHem savaşmak lezzetinden verdi tat\n\nMücâdelenin lezzetini tatsın diye kendi kendinden başka bir vücuda getiriyor.\n\nBir gülün uğrunda bin gülşen bozar\nNağmeler tek! Oysa bin feryâdı var\n\nBir gül için, yüz gül bağçesinin kanını döker. Bir nağme uğruna yüzlerce feryâd eder.\n\nTek yârınlık bir sabah bulsak diye\nYüz bugün resm eyleyen oymuş niye\n\nFırçası bir dâne yârın sabah elde edeyim derken yüzlerce bugün resmeder\n\nŞûlesi yüz İbrâhim yakmış onun\nBir Muhammed şûlesi derdi onun\n\nAlevleri bir dâne Muhammed çerâğını uyandırmak için yüz dâne İbrahim yaktı\n\nParçalar kendin yapar eczâları\nAz sıkılmışken kurar sahrâları\n\nKendini parçalayıp cüz cüz yarattı. Biraz hararet bastı, sıkıldı; sahrâyı yarattı.\n\nSerpilip ayrılmadan olmuş bîzâr\nDerlenip toplandı, dağlar oldu vâr\n\nBu açılıp serpilmeden usandı, derlenip toplandı, dağlar vücuda geldi.\n\nBenliğin elbet görünmektir huyu\nGizlemiştir zerreler, her arzûyu\n\nKendini göstermek benliğin huyudur. Her zerrede uyuyan, gizlenen benlik kudretidir.\n\nGeçse kendinden şu dağ, sahrâ olur\nDeryâ çoşsun, onca has davâ olur\n\nEğer dağ benlikten geçerse çöl olur ve denizin dibinde iniler durur.\n\nDalgalardan olsa deryâya kucak\nHem de deryâ üzre binmiş oldu bak\n\nDenizin kucağında dalga, dalga oldukça denizin omuzuna biner.\n\nHalkalanmış olsa nur, bir göz olur\nHer telaştan, cilveler görmek budur\n\nNur bir halka haline gelince göz oldu. Göz tecellileri görebilmek için cilveyle kımıldar\n\nMum, zerreleri bir araya toplayıp kendini zincirledi, akanların donmasıyla sâbit bir şekil aldı.\n\nMesleği erimek olunca şekli kalmadı\nYaş olup öz gözlerinden damladı\n · 215h"
        }
      ]
    }
  },
  "id": 202106102145
}