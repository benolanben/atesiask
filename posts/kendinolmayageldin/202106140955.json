{
  "article": {
    "header": {
      "date_value": "14 Jun 2021 09:55",
      "title": "TESLÎM ABDÂL",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202106140955.jpg"
    },
    "main_article": {
      "quotes": [
        {
          "type": "baslik",
          "text": "TESLÎM ABDÂL"
        },
        {
          "type": "metin",
          "text": "[TESLÎM ABDÂL]\nEfendimin efendisi Gaybî Dedem'in Sohbetnâmesi'nde geçer:\n\n\"Sinnimiz altı veya sekizde iken ceddimizin Pîrî Mektebdâr Hazretleri'nin yâni Ahmed Sarbân Dedemizin İlâhiyyât’ından hıfz itdürür idi.\nHattâ bir gün:\n\nVârımı ben Dost'a virdim hânumânım kalmadı \nCümlesinden el yudum pes dü cihânım kalmadı\n\nhânumân: ev, yurt, ocak\ndü cihân: iki yurt, iki boyut\n\nmısrâını hıfz ederken geçti:\n\n- Dedeciğim bu dahi Pîrin ilâhîsi midir?\n- Belî oğlancığım\n- Acaba kendülerinin vârı var mı idi hattâ vire\n\ndeyü söylediğimde, ceddim:\n\n \"Bu oğlancık şeyhdür\"\n\ndeyü okşar, eliyle sever idi.\n\nTeslim etme, sâhibi bulunduğu veya hükmü altında olan bir şeyi bırakma, terketme, devretme...\n\nKendisi hayâli bir varlık olan ego, çok vârı var sansa da hakikatte neye sâhiptir ki? \n\nKesinlikle vazgeçecek bir şeyiniz yok.\nTeslim olacak bir şey yok, bırakılacak bir şey yok\nSen zaten bağlantısız ve özgürsün\nbelki kime ben diyeceğin konusunda\nölümcül bir yanılgın var.\n\nBir şeylerden vazgeçmen gerektiğine nasıl inanabilirsin?\nKi hiç sana ait olmadı?\n\nTeslim edeceği, vazgeçeceği, bırakacağı\nBir şeyleri olduğuna inanan ancak egodur.\n\nBaşlamak için bir şeyleri olan kim?\nÖyle bir kimse yok güzeller güzeli\n\nVar olan yok olmaz\nYok olan cehâlettir\n\nTeslimiyetin hakikati, kendimize izâfe ettiğimiz eylem ve sıfat emânetlerini,işbirliği, huybirliği içinde artık yakînen tandığı gerçek sâhibine iâdeden ibârettir.\n\nZâhire râzı ol, kabul et, sev: bâtının filmin başından beri seni, zâhiri teslîm aldığını anlayacaksın...\n\nHâsılı \"Kendimi teslim ettim\" diyen de egodur. Teslimiyet sen istedikçe olmaz; beklenti, arzu ve isteklerin bitince kendiliğinden olur dahası olup durur vesselâm\n\nSeni senden alıp sana teslîm ettim dediler\nHer yüzden görünen Hakk’ın kendidir pinhân söyler\n\nNereden gelip nereye gittiğini bilmeyen\nHakk’ın varlığını anladım der de yalan söyler\n\nNefsine uyup her kim ki kendine verdi varlık\nKendi yokluğun bilmez, zaman içre zaman söyler\n\nKâinat bir gölge-i hayâl, bâkî kalan Hakk’tır\nNutuk Hayy’dır sûreti derûnunda olan söyler\n\nEzelden vahdet şarâbın içenler Abdal Zıyâ\nErdi maksûda onlar, derd içinde dermân söyler\n · 214h"
        }
      ]
    }
  },
  "id": 202106140955
}