{
  "article": {
    "header": {
      "date_value": "30 Jun 2021 07:45",
      "title": "NOKTANIN SESSİZLİĞİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202106300745.jpg"
    },
    "main_article": {
      "quotes": [
        {
          "type": "baslik",
          "text": "NOKTANIN SESSİZLİĞİ"
        },
        {
          "type": "metin",
          "text": "[NOKTANIN SESSİZLİĞİ]\nBir kürenin üzerinde yaşıyoruz; beden sınırsıza liman...\n\nSeyr ü sülûk, sonsuz büyüklükte küreden, sonsuz küçüklükteki merkez noktasına gitmektir.\n\nEvvele yolculuk, basamak basamak yükselmek değil merkeze doğru derinleşmek, mutlak hiçlik noktasına fakr u fenâ yoluyla inmektir.\n\nKesîf madde sınırından, latîf manâ imkânına; sonsuzluğuna incelmektir.\n\nBunun için biriktirmeye değil boşalmaya ihtiyacımız var.\n\nTasavvuf bilmek değil bitmek, yapılmak değil yıkılmaktır. Varlık göstermek değil yokluğu tam anlamaktır.\n\nHak, benden daha harâbını bulsaydı gizli hazînesi oraya saklardı.\n[Ş. Nakşîbend]\n\nDünya vü ukbâyı tamîr eylemekten geçmişiz\nHer taraftan yıkılıp vîrân olan anlar bizi\n[Mısrî]\n\nYapılanın yıkılması, toplananın dağılması için sessizlikte dinlenmek iyi gelecektir.\n\nHem sessizlik boş değil bilâkis cevaplarla dolu... \n\nSes-zihin, sınır yokluğumuzsa\nSessizlik-kalp, imkân varlığımızdır.\n\nSessizlik sâdece sesin değil senin de yokluğundur.\n\nBütün düşünceleri dinleyen engin bir sessizlik vardır ve ancak bu sessizliğin huzuru farkedilince \"Ben-im\" kabuğu soyulur, nihâyet okyanustaki testinin içi-dışı bir olur, yüzeyden merkeze yol olur vesselâm..\n\nSâhilde bir gün sabah edersen\nGâfil görünme mihraptasın sen\n · 212h"
        }
      ]
    }
  },
  "id": 202106300745
}