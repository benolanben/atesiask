{
  "article": {
    "header": {
      "date_value": "19 Oct 2021 12:55",
      "title": "KELEBEK ETKİSİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202110191255.jpg"
    },
    "main_article": {
      "quotes": [
        {
          "type": "baslik",
          "text": "KELEBEK ETKİSİ"
        },
        {
          "type": "metin",
          "text": "[KELEBEK ETKİSİ]\nHayalci geni olan bir kelebeğin özgürlüğünü deneyimleme potansiyelimiz olmasına rağmen anlaşılmaz bir şekilde küçük ve korkulu \"ego kozasını\" tercih ediyoruz.\n[P. Chodron]\n\nMutluluk, zihnin kovaladığı bir kelebek gibidir ve ne kadar kovalarsan o kadar kaçar senden.\n\nAma ne vakit dikkatini başka şeylere verirsen gelir de omzuna konuverir usulca...\n\nDüşünmek, târifsiz olanı ortaya çıkaramaz!\n\nTıpkı bir kutuya iğnelenmiş bir kelebeğin uçmanın büyüsünü aklına getiremediği gibi... \n\nKitabın son cümlesini bilmek yetmez\nMâdem yazarı mâcerâ istiyor\nO hâlde hayat yaşanmalı\nAçık pencereyi bulana dek\nKafa göz yarmalı\n\nAma bizi bekleyen hayatı kabul etmek için, \"ben olma alışkanlığının\" planladığı hayatı bırakmalı çünkü unutmayı beceremeyen kelebek, hep tırtıl olarak kalmaya mahkumdur.\n\nHem hayatımızı beden-zihin hapsindeymiş gibi yaşıyoruz hem de her günün sürprizlerle dolu büyüsünü özlüyoruz.\n\nAkışta olana âşık olun\n\nCanlı canlı oluşun derin mucizesine açık olun.\n\nEvet bir bakıma ruh bir kelebektir.\nEvet içerden bir sesin bize büyük dönüşüm zamanının geldiğini söylediği bir an vardır.\nEvet tırtılın dünyanın sonu dediği şeye, aşk kelebek der.\n\nve tırtıl\ntam da bittiğini\ndüşündüğü anda\nkelebeğe dönüştü\n[C. Tzu]\n · 196h"
        }
      ]
    }
  },
  "id": 202110191255
}