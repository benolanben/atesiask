{
  "article": {
    "header": {
      "date_value": "07 Aug 2021 09:09",
      "title": "HATIRLATMA",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108070909.jpg"
    },
    "main_article": {
      "quotes": [
        {
          "type": "baslik",
          "text": "HATIRLATMA"
        },
        {
          "type": "metin",
          "text": "[HATIRLATMA]\nKim olduğunuzu hatırlamayı seçmezseniz, onlar için ne olduğunuza, başkalarının karar vereceğini unutmayın.\n[A. Kadrî]\n\nYine de unutmak için tasarlanmış bir dünyada, hatırlamak cesaret ister.\n\n\"Hatırlamayı gündemde tutmak\" \n(Zikr-i cehrî) daha da fazla...\n\nVe gerçek cesâret ancak ayırmadan her şeyi sevebilenlerin doğal kokusudur.\n\nRuhânî uyanış bir hatırlamadır. \n\nUyanınca olmadığımız bir şey olmuyoruz.\nBu kendimizi değiştirmekle, başka bir şeye dönüştürmekle ilgili değil. \n\nSanki uzun zaman önce biliyormuşuz da unutmuşuz gibi...\n\nKendini dilenci sanan Sultân'ın hikâyesi gibi...\n\nDoğumla üzerimize yapışan kimlik soyulunca\nNe olduğumuzu hatırlamak için var görünüyoruz. \n\nSana bütün manâ yüklendi\n[Bakara:31'den]\n\nZaten her şeyi biliyorsun\nKendi kitabında kendine\nÇok öğren, çok bil demedin\nHATIRLA AMA \n(Zikrullah) en büyüktür dedin\n[Ankebût:45'den]\n\nAyağın  dışarı yürüyor\nGözün uzağı görüyor diye\n\"sana geliyorum Allahım\" niyetiyle\nkapı kapı O'nu aramayı bırak\nHem kendini, kendinden ne kadar\nuzağa saklayabilirsin ki?\n\nKitaptan sana \"gel\" değil\n\"dön\" hitâbı okundu\n[Fecr:28'den]\n\nHatırlama kapasitemiz\n\"tam unuttuğumuz anda\" \nhatırlatmaya gelen \npeygamber soyundan beslenir\nasıl olan asal soyumuzdan\n\nBeden kalıbı yatay dururken\ngöğsel mezar taşının en başına\nisimden önce yazılan\nasıl soyisim'den hatırla\n\nHüve'l Bâki: \n\"O\" Gerçek Kalandır\n\nHatırla sevgili...\n · 206h"
        }
      ]
    }
  },
  "id": 202108070909
}