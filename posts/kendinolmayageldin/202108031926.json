{
  "article": {
    "header": {
      "date_value": "03 Aug 2021 19:26",
      "title": "OYUN İÇİNDE",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "OYUN İÇİNDE"
        },
        {
          "type": "metin",
          "text": "[OYUN İÇİNDE]\n\n- Doktor Orhan Bey'le mülâkat için gelmiştim\n- Daha çok câmi hocası gibi görünmüyor muyuz biraz\n- Aaa evet oyunda öyle birini canlandırıyorum ya sen?\n\nSadece bu kadarcık bir sohbetimiz oldu onunla ama yetmişti işte birikenleri tutuşturmaya...\n\nNihâyetinde her birimiz hayat sahnesinde bir rol oynuyoruz ama çoğumuz \"bir rol oynadığımızı\" unutmuşuz, bütün enerjimizi \"rol yapma oyununa\" harcıyor, can havliyle oynuyoruz.\n\nOysa perdeler çekildiğinde ne kazananı ne de bir kaybedeni yok bu oyunun, oyun esnasında azap çekenler ve zevk edenler çok ama...\n\nKendileri oyun kaptıranlar sahne tozuyla varlık komasına girerler, artık dünya denen \"ben bilirim\" ülkesinin vatandaşıdır onlar.\n\n\"Biliyorum\" ülkesinde her zaman rekabet, kıskançlık ve dahası vardır. Agresif bir âlemdir, egonun âlemi. Vatandaşlığını reddedin derim. \n\n\"Bilmiyorum\" ülkesinin sâkinleri, çatışmasız ve beklentisiz hareket eder. Doğal olarak mutlu ve kendiliğinden huzurludur. \n\nBilenler ve doymayanlar orada, bilmeyenler ve bundan rahatsız olamayanlar burada kalsın, iki deniz birbirine karışmıyor zâten.\n\nBurada ne mi var?\nOyunun oyun olduğunu bilmek\nVe başka hiçbir şey bilmemek\n\nBurada yeryüzü, çıplak ayaklarınızı hissetmekten keyif alıyor ve esen rüzgar saçlarınızla oynamayı çok seviyor...\n\nVe ben dahasını bilmiyorum\n · 207h"
        }
      ]
    }
  },
  "id": 202108031926
}