{
  "article": {
    "header": {
      "date_value": "12 Sep 2021 19:49",
      "title": "KENDİ KİTABINDAN 1",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "KENDİ KİTABINDAN 1"
        },
        {
          "type": "metin",
          "text": "[KENDİ KİTABINDAN 1]\nBir bedenden görünmeye alışırken aylarca yüzdüğün kavanozu hatırlıyor musun?\n\nHani dışardan belli belirsiz bir ışık sızıyordu.\n\nSU içinde mi dışında mı?\nİçin dışın su dolu olduğu hâlde neden hâlâ susuyorsun?\n\nKabın içindeki su pırıl pırıl\nDenizdeki su karanlık\nKüçük gerçeğin berrak sözleri\nBüyük gerçeğin büyük sessizliği\n\nKendi içinden doğmak için yine bu denizdesin, dalgaya gelmeyesin \"ölü doğum\" diye bir hâdise var, biliyorsun!\n\nBu bir şans değil fırsat...\n\nİşte bir kez daha amniyotik sıvının, simyasal bir karışımın içindesin: kırmızı iksir.\n\nÖlümün elinin uzanmadığı gerçek hayata doğru ilerliyor, kıyâmetine hazırlanıyorsun. \n\nYeminlerle vaad edilen \nNur kundak içinde beklenen\nMağarada örtüsüne bürünen\nGizli hazine açıldı açılacak\n\nSenin hayatın ne ki!\n\nAn be an evrenin bütün ömrü, seni bu sahneye hazırlıyormuş meğer\n\nTitriyorsun...\n · 201h"
        }
      ]
    }
  },
  "id": 202109121949
}