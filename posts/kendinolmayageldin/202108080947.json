{
  "article": {
    "header": {
      "date_value": "08 Aug 2021 09:47",
      "title": "BÂZI KADINLARA DÂİR",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108080947.jpg"
    },
    "main_article": {
      "quotes": [
        {
          "type": "baslik",
          "text": "BÂZI KADINLARA DÂİR"
        },
        {
          "type": "metin",
          "text": "[BÂZI KADINLARA DÂİR]\nÂlem aynasında\nKendimle tanışıp\nKendimle barışmadan\nYaşadığımı sandığım seyrimde\n900 katlı hânemin bir yerinde\nÇocukları güldürecek\nÇocuk olmamışları öfkelendirecek\nHer seferinde aynı\nDüşe düşüp aldanıyordum:\n\nKüçümsediğim, hor gördüğüm bütün kadınlar, koridor boyunca bir o yana, bir bu yana koşturuyorlar.\n\nSeslerini duyuyorum\n\nİnsanı hep geçmişe, kendi geçmişlerine, kendilerinden öncekilerin geçmişlerine çeken geç•mişşş kadınlar.\n\nBir ev dolusu eşyayı her gün, her saat, her dakika oradan alıp buraya koymaktan, yıkayıp paklamaktan ve sonra buradan alıp oraya koymaktan ve tekrar yıkayıp paklamaktan hipnotize olmuş halde bir odadan diğerine, mutfaktan banyoya, banyodan mutfağa ezbere dönüp duran kadınlar...\n\nYorgun ve şiş ayaklarlannın taşıdığı hissiz bedene yabancılaşmış; eşyaya dokuna dokuna, eşyayı okşaya okşaya, eşyayı hissede hissede eşyanın aşkına düşmüş; eşya kendi kendine yer değiştirmesin diye, düşmesin diye, kaçmasın diye eşyanın başında bekleye bekleye, eşyanın iyisini kötüsünü, içini dışını, azını çoğunu, bugününü yarınını düşüne düşüne eş•yaya dönüşmüş kadınlar...\n\nSesleri buzdolaplannın kapanırken çıkardığı sese, görüntüleri çift tabanlı çelik tencerelerin özenle parlatılmış kapaklarındaki yansımalara, kokuları deterjan, tuz ruhu, çamaşır suyu kokularına karışmış kadınlar...\n\nDinlemeyi, anlamayı unutmuş; konuştu mu hep bir ağızdan konuşan ve hep geçmiş zamanı anlatan, mezarlıkta dolaşan, 20 yıl öncesini, geçen haftayı, yarım saat öncesini anlatan ve hep eşyayı ve eşyayla kurdukları ilişkileri anlatan ve anlatan ve anlatan ve gitgide eşya üzerinde yükselen inatları, hırsları, açlıkları, hasetleri altında ezildikçe ezilen, küçüldükçe küçülen kadınlar...\n\nAdına \"ev\" denen kuyunun dibine akşamları düşen bir erkeğin yörüngesinde kimi gönüllü kimi gönülsüz döndükçe dönen; hayatta neyin önemli neyin önemsiz olduğunu ayırt etmeye yarayan hassas terazileri bozulmuş; kaybolmuş kadınlar...\n\nBir o yana, bir bu yana\nNasıl da kalabalıklar\n\nBütün gün dünyayı temizliyor\nTartıyor, asıyor, kesiyor, biçiyor, eriyorlar\n\n\"Hoş mu erim\" diyorlar\n\nBir o yana, bir bu yana koşuyorlar\nNasıl da kalabalıklar\n\nBu yazıyı ben yazmadım\nOkuman gerekti sen okudun\n · 206h"
        }
      ]
    }
  },
  "id": 202108080947
}