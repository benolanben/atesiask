{
  "article": {
    "header": {
      "date_value": "09 Sep 2021 08:33",
      "title": "OKUNDU",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202109090833.jpg"
    },
    "main_article": {
      "quotes": [
        {
          "type": "baslik",
          "text": "OKUNDU"
        },
        {
          "type": "metin",
          "text": "[OKUNDU]\nSarbân Ahmed Dedem, önce \"Bu akl u fikr ile olmaz, Mevlâ'yı gaybeden bulamaz\" diye başlar akabinde bunu okur dururdu, demek vakt erişti ki duyuldu:\n\nHak kerem edicek kula\nHer demde bir ilm okunur\nVasf u beyândan ileri\nKula bir ilim okunur\n\nNe harfi var ne yazı var\nNe okunur elfâzı var\nNe bir anlanır sözü var\nKula bir ilim okunur\n\nNe hızır var ne hazır var\nHeman ortada Kâdir var\nNe okunur ne okur var\nKula bir ilim okunur\n\nGerçek bellidir sözünde\nMa'nâ okunur özünde\nGerçek evliyâ yüzünde\nKula bir ilim okunur\n\nHak kula edicek yâri\nHer dem gösterir didârı\nAhmed içerden içeri\nKula bir ilim okunur\n\nKendi kuyusundan her insana bir su akar durur da duymaya, taşıma suyla kuru ezber pamuğun kulaktan çıkarsa gerektir:\n\nGel zâhid dîvânı çıkar koynundan\nHidâyet vermemiş o kitap sana\nSeni sağır etmiş ulu yaradan\nİçinden gelmemiş bir hitap sana\n\nHemen sakın \"bişi anlamadık\" demeyesin, kalpten kalbe bir mevhîbe bir inkişâf olur hâ duyulur.\n\nMuhabbet âdemi Hakk'a yaradır\nMuhabbet etmeyen can mudârâdır\nDünyâda ahrette yüzü karadır\nMuhabbetten geçen Hak'tan da geçer\n\nHer şey zât tecellîsi olan \"muhabbetle yıkanır\" ve aslına döner, kendi zâtı, bilinmekliği \"sevdiği\" için sevmeden bilmeye çalışanlar eli boş döner.\n\nLÂ'da komaz İLLÂ'yı muhabbet vesselâm\n · 202h"
        }
      ]
    }
  },
  "id": 202109090833
}