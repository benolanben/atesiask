{
  "article": {
    "header": {
      "date_value": "17 Jul 2021 07:15",
      "title": "NEZÂKET ÜSTÜNE",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107170715.jpg"
    },
    "main_article": {
      "quotes": [
        {
          "type": "baslik",
          "text": "NEZÂKET ÜSTÜNE"
        },
        {
          "type": "metin",
          "text": "[NEZÂKET ÜSTÜNE]\nİnsanlar doğduklarında nârin ve yumuşaktırlar.  Ölümlerinde sert ve katı... Bitkiler canlıyken yumuşak ve narindirler.  Öldüklerinde suları çekilir, solar ve kururlar.  Bu nedenle, sert ve katı olanlar ölümün takipçisidir.  Nazik ve yumuşak olanlarsa hayatın.\n[L. Tzu]\n\nÜzgünüm\nKorkuyorum\nYalnızım\nÜmitsizim\n\nKuruyan hissiyâtın bu olabilir ama farkındalıkla sulanınca her an bütüne açılabilecek kırılgan parçalar bunlar.\n\nKulak verdiğin müziğin tek bir notası, durduk yere bir yabancının nazik bakışı, yüzünü okşayan bir yaz rüzgârı, doğduğu ağaca tutunmayı bırakan bir yaprak, ne bileyim bir kuşun kanadına takılan mavilik bile\n\nAlıp götürebilir seni düştüğün yerden, yeter ki kendini kapatma, kalbin açıklığına dol nefes nefes...\n\nSonsuza incelmek için kaba göründüğümüz bu sahnede, nezaketten kaynaklanan garip bir aşinalık çeker bizi kendine...\n\nHem nezaketin bu câzip etkisini, dünya oyuncuları da iyi biliyor artık!\n\nEvet \"alçağa akar sular\" ve evet \"kudret acziyettedir\" ve nezaketin \"borçlandırıcı etkisi\" vardır.\n\nÂgâh olasınız, artık fazla nezaket, bir pazarlama stratejisi bir pazar hilesi olarak kullanılıyor.\n\nMüşteri olan, aşırı nezaketin \"karşılığını\" alışverişle ödüyor.\n\nHayatta da böyle değil mi cânım erenlerim\n · 209h"
        }
      ]
    }
  },
  "id": 202107170715
}