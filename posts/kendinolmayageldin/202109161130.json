{
  "article": {
    "header": {
      "date_value": "16 Sep 2021 11:30",
      "title": "DALGA ÜSTÜNE ∞",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202109161130.jpg"
    },
    "main_article": {
      "quotes": [
        {
          "type": "baslik",
          "text": "DALGA ÜSTÜNE ∞"
        },
        {
          "type": "metin",
          "text": "[DALGA ÜSTÜNE ∞]\nBir dalganın sâhile ulaştığında tükeneceğini sanması gibi bizler de mezar taşına kazınanlara (1976-2022) aldanırız.\n\nSâdece iki tarih arasında vâr olduğumuzu düşünür ve kendi kendimizi inandırdığımız bu safsata yüzünden azap çeker, suyun içinde suya hasret yanarız\n\nAncak ezbere 2. el idrakleri bir yana bırakıp BEN SANDIĞIMIZA derinlemesine bakarsak, asla doğmadığımızı ve asla ölmeyeceğimizi fark edebiliriz\n\nBir dalga doğar ve ölür, yüksektir ve alçaktır, daha çok veya daha az güzeldir fakat bütün bu ikili düşünceleri suya uygulayamazsınız\n\nBunu tam anladığımızda korkumuz birden kaybolur\n\nİkilik yasasının aktığı göreceli gerçeklik dünyasında, dalgası yükseldikçe kendini mutlu hissedenler alçaldıkça da üzgün hisseder\n\n\"Ben yükseğim-alçağım\" diye düşünenler bir üstünlük veya aşağılık kompleksi büyütebilir ne var ki dalga gerçek doğasıyla yâni suyla temas ettiğinde tüm kompleksleri biter ve doğum-ölüm çarkını birden aşar\n\nİçimizdeki suyun özüyle temas edebilmemiz için derinleşmeli her ânın ve o anda akan eylemin farkında olmalıyız\n\nBu zevkle, mutlak gerçeklik boyutuyla temas edecek şekilde yürür, bakar, nefes alır ve yeriz\n\nİşte böylece doğum ve ölüm, vahdet (tek) ve kesret (çok-çeşitli) korkularını aşar, varlık komasından uyanırız\n\nTeninin içindeki \"ben\"in ve \nBenimkinin içindeki \"ben\"im \naynı akışın dalgalarıdır\n\nVarlığımızın temeliyle nefes üzerinden sağlam bir bağ kurduğumuzda, bizi bekleyen hediyelerden ilki \"korkusuzluk\" olacaktır ki korkacak ikincinin kalmaması, \"bozulmayan mutluluğun\" işaretidir\n\nEvrene sunabileceğimiz en büyük hediye işte bu korkusuzluğumuzdur\n\nVarlığımızın en derin seviyesiyle temasa geçerek akışın her ânını derinlemesine hissetmek, kendini bilmektir\n\nDenizin fırtınalı bir ânında, bir dalganın üzerine oradan oraya savrulsan bile hâlâ okyanusun koynundasın\n\nDışarda sandığından çekinen, içinde zerre korku olan şirk içindedir çünkü Allah'ı yanlış anlamış çünkü kendini henüz tanıyamamıştır\n\nAllah'ı tanıyıp kendine dost olanlara, ne korku vardır ne de hüzün\n[Yûnus:62'den]\n\nBir ömür deniz olmaya çalışan bir dalgaya rastladım, tuttum ve salladım:\n\"Sâkinleş yeter\"\n\nDalganın su olması için\nÖlmesi gerekmez\nO zâten sudur\n · 201h"
        }
      ]
    }
  },
  "id": 202109161130
}