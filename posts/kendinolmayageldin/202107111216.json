{
  "article": {
    "header": {
      "date_value": "11 Jul 2021 12:16",
      "title": "CEVAP:SESSİZLİK",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107111216.jpg"
    },
    "main_article": {
      "quotes": [
        {
          "type": "baslik",
          "text": "CEVAP:SESSİZLİK"
        },
        {
          "type": "metin",
          "text": "[CEVAP:SESSİZLİK]\nEngin, dalgasız, sâkin bir deniz\nÇarşaf gibi...\n\nSâde bir düşünceye tutunmak yeter\nHer şeyi yerinden oynatmaya\n\nDüşünmeye başladığınızda\nHer şeyle bağlantıyı başlatırsınız\nHerşeyin herşeye bağlı olduğu\nRüyâ ülkesinde\n\n\"OLanı kabul\" olmadığında\nÇatışma doğar\nHer çatışma bir düşünce doğurur\nHer düşünce zihinden doğar\n\nSonra zihin ürettiğini satmak\nYaptığını göstermek ister\nHer güç açığa çıkmak\nHer güzel görünmek ister\n\nVe kelimeler\nGörünmeye başlar\nKelimeler\nBoşlukta sessizce duran gerçekliği\ninsan zihninin kavrayabileceği\nbir şeye indirger ki\nbu pek de fazla değildir\n\nİşte bu yüzden\ngerçekliğin yegâne dili\nsessizliktir\ndiğer hepsi\neksik bir tercüme gibi\n\nSes-zihin-sınır-parça:yokluğumuz\nSessizlik-kalp-imkân-bütün:varlığımız\n\nAklın batması lazım\nZihnin sınırları\nKalbin sınır kabul etmeyen\nÂlem-i imkânında silinmeli\n\nOLânın gerçekleştiği\nGeniş bir alan var\nDüşünceleri dinleyen\nBüyük bir sessizlik\n\nZihinde tutulan\n\"Ben-im\" kancasını çıkınca\nZihnen, kalben ve lisânen açık\nHer sûreti kabul edici bir genişlikte\n\nSessizlik kendini\nYalnızca kendine gösterir\n\nKimlik kabuğunu soyunup\nBir hiç olarak girdiğinde bu denize\nSonra bir hiç olduğunu da unuttuğunda\nSessizlik sırrını açacak sana\nSusunca duyulan sırrı: kendisidir\n\nSâdece sessizlik\nKaynağından içtiğinde\ngerçekten konuşmaya\nbirliğin nağmelerini \nakıtmaya başlayabilirsin\n\nŞimdi sessizce otur\n\"Daha da sessiz ol\"\nDiyen o sesi dinle\nBu olup dururken\nKuruyan canlanmaya başlar\nVarlık ağacına su yürür\n\nKendi içinde\nSessizlikte dinlenmeye\nDevâm ettiğinde\nİçerde kendine dâir imajın\nDışarda dünyaya dâir imajın\nKaybolduğunda\n\"Başkalarına dâir\"\nFikirler solduğunda\nGeriye ne kalır?\n\nAçık bir parlaklık\n\"Ben olan Ben\"\ndiyebileceğim\nSessiz bir boşluk\n\nİşte bu büyük boşluğun\nSessizliğinde büyü bozulur\n\nZihnin bölmediği\nAynı ortak anda\n\"Ben-im\" kabuğu çözülür\nİç ve dış bir olur\nZâten hep olduğu gibi\n\nKelimelerin büyüsüne kapılıyoruz\nOysa buluştuğumuz yer\nArdından gelen sessizlik\n\n\"Doğuştan bildiğimiz tek dil\"\n\nYoğun kar yağışı ve tipi\nEngin denizde kayboluyor\nAma ne sessizlik...\n[Zen Proverb]\n\nSessizliğe bu kadar yankı yeter\nŞimdi susuyorum ve\nSessizliğin \nDoğruyu yalandan\nAyırmasına izin veriyorum\n · 210h"
        }
      ]
    }
  },
  "id": 202107111216
}