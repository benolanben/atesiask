{
  "article": {
    "header": {
      "date_value": "22 May 2021 07:49",
      "title": "AÇIK PENCERE",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202105220749.jpg"
    },
    "main_article": {
      "quotes": [
        {
          "type": "baslik",
          "text": "AÇIK PENCERE"
        },
        {
          "type": "metin",
          "text": "[AÇIK PENCERE]\nBinâ duvarlarında, vasıtaların belli yerlerinde, hava ve ışığın içeriye girmesi ve içeridekilerin dışarıyı görmesi için bırakılan açıklık \"pencere\" diye bilinir, aslında bu târif bile kendini ele verir.\n\nFarsça aynı anlama gelen \"pancare\" sözcüğü ile eş kökenlidir. Bu sözcük Farsça \"bādgīra\" \"hava deliği\" sözcüğünden doğar; bād \"rüzgâr, yel\" ve -gîr \"tutan\" sözcüklerinin bileşiğidir.\n\nBuna karşılık İngilizce window \"pencere\" < wind eag \"yel gözü\" kullanılır ki aynı manâyı okşar.\n\nDemlenmiş bir cümle içinde kullanalım:\n\nAçılupdur iki çifte pancara...\nBu eve andan düşer her dem ışık\n[Aşık Paşa, Garib-name, 1330]\n\nSabahın seherinde pencerelerden içeri giren güneş odanın içini nûra boğmuştu...\n\nGelelim pencereden sızanlara...\n\nTemelinde karanlık, cehâlet ve kendini unutmaktan doğan \"kötülük\" hakîkatte hiçbir şey kazanamaz.\n\nAynı şekilde \"kendinde olma hâli\" olan iyilik de hiçbir şey kaybedemez.\n\nAçık pencereden karanlık eve ışık dolar da ev aydınlık, dışarısı karanlık olsa da içeriye karanlık dolamaz!\n\nPeki pencere neyin hakikati?\n\nGöz, özün toprak evden kendini seyrettiği bir çift penceredir.\n\nEvin penceresi gözlerim\nKendimden bakar kendimi g.özlerimmm\n\nVe penceresiz ev cehennemdir. Dinin direği pencere açmaktır vesselâm...\n · 217h"
        }
      ]
    }
  },
  "id": 202105220749
}