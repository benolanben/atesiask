{
  "article": {
    "header": {
      "date_value": "04 Aug 2021 11:48",
      "title": "SESSİZ KAPI ∞",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108041148.jpg"
    },
    "main_article": {
      "quotes": [
        {
          "type": "baslik",
          "text": "SESSİZ KAPI ∞"
        },
        {
          "type": "metin",
          "text": "[SESSİZ KAPI ∞]\nYürü, gölgen seni uğurlamakta\nKüçülüp küçülüp kaybol ırakta\nYolu tam dönerken arkana bak da\nKöşede bir lahza kalıver gitsin\nÜmmîdim yılların seline düştü\nSaçının en titrek teline düştü\nKuru yaprak gibi eline düştü\nİstersen rüzgara salıver gitsin\n\n- Peki şâir, elimizden tutarak nereye çağırıyor bizi?\n\nŞâir de bizi, sesin çıktığı \"sessizlik\"\nyoğun madde âleminde latîf ışığın girebildiği tek delik olan \"göz\"\nmaddenin biçimi kalsa da içinin boşaldığı, renginin solduğu \"gölge\"\ngibi geçiş unsurlarına tek tek basarak, adım atarak \"aslımıza\" davet eder gibi...\n\nResmedelim bir kere:\n\nAyrı bir biçimi, rengi, maddesi olan ağaçtan bir yaprak düşer toprağa ve suyu çekilir çekilmez formunu kaybeder.\n\nHava, ateş, su, toprak derken toplananlar dağılır, unsurlarına ayrılır, düğümler çözülünce kalabalığı tenhâlaşır, kabalığı incelmeye başlar, sonra nefes olup dolar yine içimize...\n\nÖyle değil mi güzeller güzeli\n\nGidişât belli...\n\"Çıkıver bir sonsuz sefere\" der gibi\nŞiirle başladık şiirle vedâ etmeli:\n\nMevsim boyunca kendini hissettirir vedâ\nArtık bu dağdağayla uğuldar deniz ve dağ\n · 207h"
        }
      ]
    }
  },
  "id": 202108041148
}