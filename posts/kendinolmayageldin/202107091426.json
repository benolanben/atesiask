{
  "article": {
    "header": {
      "date_value": "09 Jul 2021 14:26",
      "title": "ÂLEMDEN ÇEKİNME",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107091426.jpg"
    },
    "main_article": {
      "quotes": [
        {
          "type": "baslik",
          "text": "ÂLEMDEN ÇEKİNME"
        },
        {
          "type": "metin",
          "text": "[ÂLEMDEN ÇEKİNME]\nGörülen lüzûm üzerine Neyzen nefesinden yine, yeni, yeniden:\n\nHicrân destânını kendinden oku\nMecnûn’dan duyup da rivâyet etme\nAşkın Leylâ’sını gördünse söyle\nSöz temsili bulup hikâyet etme\n\nYüz bin Leylâ doğar âlemde her gün\nSenin aradığın zevk, sefâ, düğün\nTutacağın işi önceden düşün\nDaha ilk adımda nedâmet etme\n\nSevdânın oduna pek güvenilmez\nTutuşursan eğer kolay sönülmez\nBu yolun hükmüdür geri dönülmez\nCanına kıymazsan seyâhat etme\n\nİyi bak kabına, olmasın delik\nBoşuna taşırsın, gider gündelik\nAnında olmalı, ettiğin iyilik\nÂlem duysun diye inâyet etme\n\nKâbe’den maksadın varmaktır yâra\nKör gibi tapınma kara duvara\nHızır’ı ararsan kendinde ara\nBulamadım gibi rezâlet etme\n\nMuhabbet herkesin aklını çelmez\nGönül vîrânesi kolay düzelmez\nÂlemden çekinme bir zarar gelmez\nSen kendi kendine hıyânet etme\n\nŞen şatır gönlüne hicrân dolmasın\nGençliğin gülşeni gamla solmasın\nNeyzen gibi aklın yârda olmasın\nÖzründen çok büyük kabahat etme\n\nŞunu asla unutma: sana duvarlarını yıktırmayan, kendini aştırmayan her öğreti, her yol, eninde sonunda, seni kendi duvarına tuğla yapar!\n\nÖmrünü adamış bir öğretmenin üç öğrencisi: Birisi, yetmiş sene ilim öğrendi, bir çerâğı yakmadı.\n\nBirisi, müddet-i ömründe bir harfi taallüm eyledi, o bir harf onu yandırdı.\n\nBiri ise ömrü boyunca bir söz işitti her şey ondan yandı.\n\nAşıkların sözlerini alıp satan aşık mıdır? İçini görmez sarayın vasfeder duvarını...\n\nŞahsından zâtına varan seferde, duvar üstüne konuşmak isteyeni dinleriz güzeller güzeli...\n · 210h"
        }
      ]
    }
  },
  "id": 202107091426
}