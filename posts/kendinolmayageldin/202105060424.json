{
  "article": {
    "header": {
      "date_value": "06 May 2021 04:24",
      "title": "KENDİ İŞİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202105060424.jpg"
    },
    "main_article": {
      "quotes": [
        {
          "type": "baslik",
          "text": "KENDİ İŞİ"
        },
        {
          "type": "metin",
          "text": "[KENDİ İŞİ]\n- Gerçek doğamda (fıtrat: ilk ayar) yerleşik olduğumu nasıl anlarım?\n\nRüzgar gülü gibi ne yandan üflenirse o yana dönmeye başlamadığında\n\n- Nasıl yâni?\n\nDüşünceler, duygular ve algılar artık seni alıp götürecek güce sâhip olmadığında\n\n- Birinin gerçek doğasını fark etmesi için en uygun hâdise nedir?\n\nOrduda veya polis gücünde bir kariyer, üniformalı işler\n\n- Anlamadım?\n\nHiçbir asker veya polisin şahsi kimliği yoktur ve değişen koşullar sizi gerçek doğanızdan alamazsa, her yerde güvende her zaman huzurda olursunuz\n\nÜzerinde polis üniforması olduğu sürece (ki bu kostüm, ömürlük mesaide tekrarlana tekrarlana adama yapışır) şahsi sıfatın, kişisel işin olmaz; kapıyı hep \"devlet nâmına\" çalarsın, kanuna uyarsın\n\nHz. Ali efendimizin savaşta öfkeyle canını almaktan, şahsî davranmaktan vazgeçtiği sahneyi hatırlayıverin\n\n- Bunlar birer pratik değil mi?\n\nElbette öyle ve öyleyse bu zor şartların, zorlayan ilişkilerin sizi engelleyecek, fıtratınıza mani olacak haller olduğunu düşünmeyin\n\nAksine gerçek doğanıza sağlam bir şekilde yerleşmenize yardımcı olmak için, hakikat sevginizin tam da bu koşullarda gerçekleştiğini hissedin\n\nArkadaşlarınıza bu kadar zor oldukları, sağlam öğretmenler oldukları için teşekkür edin\n\nHadi polis üniformayı çıkarıyor, insanın üzerindeki hilâfet misyonu varlık amacı onu nasıl çıkaracak?\n\nHer işinin Besmeleli iş olması emri var, şahsî iş mi kalır yâ hu\n\nTek bir kesintisiz eylemin türlü yüzlerden açığa çıkması, kendini ifadesi var\n\nCümle işlerde işgören fâil kendisi\n\nEh fiillerin açığa çıkması için bazı huylar lazım erenlerim. Adamın yemek ısmarlaması için ecük cömert olması, kerem sahibi olması El-Kerîm'den nasiplenmesi lâzım değil mi?\n\nCümle renklerde ışık sâhibi kendi, cümle sıfatlarda sıfatlanan kendisi; fiiller sıfattan, sıfat zattan gelir!\n\nEhâd ismiyle tek Samed ismiyle kendiyle dolu olduğuna göre işin sâhibi işin başında!\n\nÂlemin sâhibi âlemi giyinmiş her bir mazharda başka türlü bir renk almış, kendi işini kendi görüyor\n\nHak, varlıktaki kul olarak tezâhürüne El-mümin demiş apaçık\n\nŞimdi ben bu filmin neresinde \"ben\" diyem güzeller güzeli...\n\nÖylesine bir sohbetti\n\nMuhabbetle demlendi, can kulağına aşk suyu kaçanlara selâm olsun\n · 220h"
        }
      ]
    }
  },
  "id": 202105060424
}