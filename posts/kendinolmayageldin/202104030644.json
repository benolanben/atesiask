{
  "article": {
    "header": {
      "date_value": "03 Apr 2021 06:44",
      "title": "GÖZSÜZE GİZLİDİR",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202104030644.jpg"
    },
    "main_article": {
      "quotes": [
        {
          "type": "baslik",
          "text": "GÖZSÜZE GİZLİDİR"
        },
        {
          "type": "metin",
          "text": "[GÖZSÜZE GİZLİDİR]\nEski Ahit'te bir işâret vardır:\n\"Ve tanrı, insanı kendi sûretinde yarattı\"\n\nAslında bu taraftan bakınca yansımanın aksi görünüyor: \"Her insan, tanrısını kendi sûretinde yaratıyor.\"\n\nİnsanlıktan uyanmaya geldiğimiz dünya rüyamızda bir kez kendinin \"kişi\" olduğuna inanmaya görsün, beden kafesinde gözlerini açtığından zihninde yaşayan insan...\n\nDualarında, hayallerinde müphem bir gelecekte bir gün tanrısı ile konuştuğunu bile görebilir. Öyle ya nihayet tanrısıyla tanışmıştır:\n\n- Merhaba... Nasılsın?\n- Seni binlerce yıldır arıyordum. Nerede saklanıyordun?\n\n- Kulum ne iyi ettin geldin, bunca ızdırap çektin ama bak değdi değil mi? Şimdi gönlünce eğlen, bak keyfine...\n\nİnsan, kendisi bir \"kimse\" değilken tanrısını da kimse yapıyor ve bir kere olayı kişisel anlayınca masallar bitmek bilmiyor.\n\nTanrı bir kişi değil kimse bir kişi değil lâkin öyle sanan çoktur.\n\n\"Ben\" dediğini mukayyet kişisel algılayan tarafından, koşulsuz mutlak da ilkel yaratıcı (primeval creator) mükemmel kişi (perfect person) olarak tanımlanıyor.\n\nVâroluş, bir ressam ve onun bitmiş resmi olarak düşünülmemelidir çünkü resim bittiği anda ressam ve resim iki ayrı varlık haline gelir. Ressam dışarı çıkar ve resmini seyre başlar. \n\nVâroluş yalnızca bir dansçı ve onun dansı açısından dinamik bir işleyiş olarak düşünülmelidir. Onları ayıramazsınız; dansçı ve dans birdir. Dansın zirvesinde, dansçı dansın içinde kaybolur artık ayrı bir dansçı yoktur, sadece dans vardır. Hayat var onu yaşayan kimseler yok!\n\nAyrı yaradan ve ayrı yaradılmışlar, daha yüksek ve daha alçak, kutsal ve kutsal olmayan, şu ve bu gibi ayrı parçalar yoktur. Tek ve bütün bir organizma... Bunların hepsi aynı vâroluş sürecinin kutuplarıdır.\n\nHer an başka bir iş, oluş, görünüş, tecellîde...\n[Rahmân:29'dan]\n\nBen-öteki, özne-nesne, organizma-çevre, bireysel-evrensel şey değil olaydır. \"Yaşayan tek bir sürecin kutupları: kesintisiz tek hareketin farklı yönleridir\" ve işte budur, ben-im diyebileceğim gerçek varlığım.\n\nNe var ki zâten olduğumuz varlığa dâir ne bir şey düşünebilir ne de bir şey söyleyebiliriz; dilsiz kulaksız sözün cân gerek anlayası...\n\nVelhâsılı ne rüzgar ne de bayrak, hareket eden sâdece zihindir vesselâm\n · 224h"
        }
      ]
    }
  },
  "id": 202104030644
}