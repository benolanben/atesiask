{
  "article": {
    "header": {
      "date_value": "27 Apr 2021 17:47",
      "title": "DİN DİLİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202104271747.jpg"
    },
    "main_article": {
      "quotes": [
        {
          "type": "baslik",
          "text": "DİN DİLİ"
        },
        {
          "type": "metin",
          "text": "[DİN DİLİ]\nLütfen saf farkındalık, mutlak bilinç hakkında üst perdeden konuşma, dinden diyanetten bahsetme, kapına tıklanmadan açılma, sormadan saçılma\n\nEşine, çocuklarına, ailene, komşuna, iş arkadaşına, pek değerli bedenine nasıl davrandığını görmek istiyorum trafikte nasılsın mesela\n\nLütfen bana \"ayrı benlik illüzyonu\" ya da sadece \"kırk günde kalıcı mutluluğa nasıl ulaştığın hakkında\" ders vermeye kalkışma...\n\nSessizliğe kıymadan önce kalbinden yayılan gerçek bir sıcaklık hissetmek istiyorum.\n\nNe bileyim şahsî felsefene uymayan bilgileri ne kadar iyi dinlediğini duymak istiyorum. Seninle aynı fikirde olmayan insanlarla nasıl başa çıktığını görmek istiyorum, sözlerinde ilâhîlik, gözlerinde cinsellik görmek istemiyorum.\n\nBana, ne kadar çok uyanmış olduğunu, ego'dan ne kadar özgür olduğunu, bütün çakraların açılmış, bedenin aydınlanmış olduğunu, ne bileyim kıldığının nâfile namazları, tuttuğun oruçları da söyleme.\n\nKelimelerin altındaki seni tanımak, ne dediğini değil ne yediğini görmek istiyorum.\n\nMesele başın sıkıştığında, bir musibet ânında nasıl biri olduğunu bilmek istiyorum.\n\nEğer acıya tamamen izin verebilir ve yenilmez biriymiş gibi davranmazsan\nEğer öfkeyi hissedebiliyorsan ve buna rağmen şiddete meyletmiyorsan\n\nEğer kurban psikolojine bulaşmadan, onun kölesi olmadan dertlerle anlayış içindeysen\nEğer utancı hissediyor yine de başkalarını utandırmıyorsan\nEğer çuvallayıp bunu itiraf edebilirsen, kendine gülebiliyorsan\n\nEğer özür dileyebiliyorsan \"üzgünüm'\" deyip gerçekten bunu kastediyorsan\nEğer anlı şanlı tanrısallığın bir tarafa bırakıp tastamam bir insan olabilirsen bu gerçekten yeterli dünyâ için gerisi sana kalsın.\n\nN'olur artık bana maneviyatından, ruhâni şişkinliğinden o kadar bahsetme, dostum çünkü gerçekten o kadar ilgilenmiyorum.\n\nSadece seninle gerçekten tanışmak, sâhiden karşılaşmak, aynalaşmak istiyorum.\n\nBir kalbin var; inan çok değerli\nSen de tanısan çok seversin onu\nIşık, daha fazla ışık için çırpınan \nKelimelerde kavramlarda boğulan \nO kalbini, o özün yüzü olan insanı tanısan\n\nManevi olandan, kutsaldan önce\nTüm bu zekîce sözlerden önce\n\nİnsan kendini bilmeli\nAyırmadan sevmeli\nKendine gelmeli\nKendi olmalı önce\n\nMuhabbetle güzeller güzeli\n · 221h"
        }
      ]
    }
  },
  "id": 202104271747
}