{
  "article": {
    "header": {
      "date_value": "08 Aug 2021 12:05",
      "title": "KELİME•SİZ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108081205.jpg"
    },
    "main_article": {
      "quotes": [
        {
          "type": "baslik",
          "text": "KELİME•SİZ"
        },
        {
          "type": "metin",
          "text": "[KELİME•SİZ]\nİnsanlar önce kelimeleri uydurdu ve sonra içine gerçekliği doldurmaya çalıştılar.\n\nOysa kelimeler, kendilerini biriktireni varlık komasına soksalar da iyileşip kendine gelen her kimse, hiç kimsenin sığmadığı sessizlikte buluşuyor.\n\nSürekli açıklama yapma dürtüsüne direnmeli, hiçbir şeyin olmadığı sebepsiz sebebin sessizliğine dalmalıyım...\n\nÇünkü sessizliktir hep özlediğim deniz kokusu, beyaz çarşaf, ana kucağı...\n\nNefese ihtiyacım olduğu kadar sesleri dinlendirmeye de ihtiyacım var, ağacın güneşe, ışığa ihtiyacı gibi...\n\nHem zihin, kelimelerle ve düşüncelerle doluysa bana, bu dar odada nefes alacak yer yok demektir.\n\nBak işte gene bi çuval laf, ne söylendi?\n\nOysa kelimelerin ötesindeki\nİncecikten gerçeğe\nSâdece işaret edilebilir\nHiçbir kelime\nAşkın gerçeği içine sığdıramaz\n\nEvet kelimeler, beni ancak kendi sınırlarına kadar getirebilir. Ötesine geçmek için onları bırakıp sessizliğe dalmalıyım...\n\nBu dünya bir kuyu, havasız çömlek;\nDaralıyorum!\n\nKelime, manâyı boğan bir gömlek!\nParalıyorum!\n[N. F. Kısakürek]\n\nKelimeyi karalıyorum\nÇünkü daralıyorum\n\nKonuştuğum kelimeler artık yaşadığım ev olmuş da beni boğuyor gibi...\n\nHele bâzı kelimeler daha çok \"ikilik\" kokuyor. Sanki kokusu var ama bir ruhu ve resmi yok gibi...\n\nNe bileyim kelimeler, kavramlar ruhları ve resimleri olmayan kuru sesler gibi...\n\nUnutuyorum\n\nSessizlikte boğuluyorlar\n · 206h"
        }
      ]
    }
  },
  "id": 202108081205
}