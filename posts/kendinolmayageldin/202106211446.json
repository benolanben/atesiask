{
  "article": {
    "header": {
      "date_value": "21 Jun 2021 14:46",
      "title": "KUŞLARA SERBEST",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202106211446.jpg"
    },
    "main_article": {
      "quotes": [
        {
          "type": "baslik",
          "text": "KUŞLARA SERBEST"
        },
        {
          "type": "metin",
          "text": "[KUŞLARA SERBEST]\n\nİçinde...\n\nNe yapacağını bilen\nSenin hiç yardımın olmadan\nseninle nasıl ilgileneceğini\nçok iyi bilen bir güç var\n\nİçinde...\n\nÇevreni, çapını, ismini, resmini kendi seçen\nHiç bilmediğin halde rızkını, ecelini\nbir sonraki nefesini ayarlayan bu güç\n\nYağmuru yağdıran, meyveyi olduran\nEvreni çekip çeviren güçle aynı güç!\n\nBu güç içinde...\nYolu bilen bu akıma teslîm ol\n\nHem inan seninle oynamıyor!\nSen \"olarak\" oynuyor\n\nNe varsa içinde...\nArtık direnme!\n\nBu filmin hiçbir yerinde ikilik yok!\nÇünkü bu filmin dışında hiçbir şey yok\n\nBurada sen olarak orada âlem olarak\n\"Bilinmekliği seven gizli hazîne\" \nkapağını anda açıp duruyor.\n\nHiç tekrârı olmayan kesintisiz bir akış bu...\n\nHeyhât kimseler şimdi ve burada olası değil\n\nOysa bir tek kuşlara serbest...\n\nİçindeki kuşlara... \n\nŞimdi rüzgârı temâşâya gittiler, tomurcukları beyaz sulara bırakıp gittiler; yeryüzü belki de bu yüzden çıplak kalmış...\n\nVe geriye kalanların dolaştığı şüphe bahçeleri; yine senin lütfûnun hâtırası...\n\nEy güneşten daha latîf olan sevgili!\n\nO kadar yakın tuttun ki aynayı yüzüme; yer kalmadı ne bir başkasına, ne de bir fazla söze...\n · 213h"
        }
      ]
    }
  },
  "id": 202106211446
}