{
  "article": {
    "header": {
      "date_value": "09 Oct 2021 15:20",
      "title": "DEVR-İ SALÂT NEFESİ ∞",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202110091520.jpg"
    },
    "main_article": {
      "quotes": [
        {
          "type": "baslik",
          "text": "DEVR-İ SALÂT NEFESİ ∞"
        },
        {
          "type": "metin",
          "text": "[DEVR-İ SALÂT NEFESİ ∞]\nDedem \"Salât sırrını\" bundan daha çok açma\nZîrâ BİZ'i incitir ona kim derse saçma\nBir bildiğini bin gören artık iflâh olmaz\nSen ona de: \"Yakın gel kendinden böyle kaçma\"\n\nGayb'dan görülen ilk varlık Ahmed'in nûruydu, O \"Salâtı doğrulttu\" da SALÂT farz oldu.\n\nAşk ile kendi etrafında yedi kez döndü de yedi felek oldu! Ümmetler hep onun nûrundan yaratıldı da o bütün ümmetlere rahmet olarak gönderildi!\n\nŞeytanı bile çağırdı da kendi şeytanı teslim olup İslâm oldu! Bir taş parçası ona yüz sürdü de Tanrının sağ eli (yedullah) oldu!\n\nMekke’den göründü diye oradaki Kâbe Beytullah (Allah'ın evi) oldu! \n\nSıkıldı mı ey Bilâl oku!\nErıhnî yâ Bilâl\nKokulandır, ruhlandır, uçur\n\nCoştumu: \nKellumunî yâ Humeyrâ\n\"ey Pembecik konuş benimle\" der\nKadın kapısından dünyaya dönerdi\n\nÂh bir bilinse O'na sevdirilen\n\"Kadın-koku-salât\" ne demekti?\n\nEvet mîrâç merdivendir, SALÂT ise onun basamakları! İki günün, iki demin aynı ise uruç (yükselme) yok ziyândasın \"durma-geç\" demektir.\n\nMucize havada uçmak, su üzerinde yürümek değil mucize yeryüzünde yürümektir.\n[L. Yixuan]\n\nDağın zirvesine ulaşan değil selâmetle yeryüzüne inen ve selâm olup dolaşan mâhir bir dağcıdır.\n\nMîrâç tohumun ağaç olmasıdır, koruğun üzüme dönüşmesidir, kerâmetse asıl kerâmet ve sünnetse asıl sünnet budur vesselâm\n · 197h"
        }
      ]
    }
  },
  "id": 202110091520
}