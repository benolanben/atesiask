{
  "article": {
    "header": {
      "date_value": "19 Oct 2021 14:37",
      "title": "Zzz HÂLİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "Zzz HÂLİ"
        },
        {
          "type": "metin",
          "text": "[Zzz HÂLİ]\n- Şimdi bu klip de ne böyle?\n\nBilmem ki esiyor bâzen öyle deli deli\n\nneşelenir miyiz ki\nşans eseri delirsek\n\n- Nasıl yâni... Sizi ciddiyete davet ediyorum\n\nN'olcak ki atalım çantaları suya\nIslansın kitaplar defterler doya doya\nHem besbelli onlar da aç buna\nİçleri kurumuş baksana\n\n- Kafamı kurcalayan şu tırtıla bir el atsanız, hayallaam beni de bozdunuz; kelebek konusuna değinseniz?\n\nBir tırtılda size kelebek olacağını söyleyen hiçbir şey yoktur\n[R. Fuller]\n\nTırtılın kelebek olabilmesi için hayalci bir gene sahip olması gerekiyordu\n\nBu aşkın hayal, o tırtılın içinde \"bulunduğu hal\" ile \"olmak istediği hal\" arasında uzun bir yol ve derin bir rahatsızlık oluşturur ki bu sahne de bile isteye konulmuştur filme\n\nBulunduğu yerde eksik ve kusurlu hissettiği için macera başlar.\n\nHem bir tırtıl kabuğunu kırıp kanatlarını açana kadar kelebek olduğunu bilmez.\n\nBizler de her mevsimde dağılıp dağılıp toplanan ağaçlar gibi, bir halden diğerine geçip durmuyor muyuz güzeller güzeli...\n\n\"Bilmemek\" bu geçişin bir parçası \nHayata karşı benden emîn ol\n\"Bana güvenebilirsin\" der gibi\nBen olan ben...\n\n- Biz gene tırtıla dönelim\n\nAşktan dönelim\nAşk ile dönelim\nAşka dönelim\nDönüşelim\n\nTırtıl, \"ben tırtılım\" deseydi etrafında uçuşan kelebeği her görüşünde, \"işte bir gün ben de böyle bir kelebek olabilecek miyim?\" diye iç geçirseydi n'olurdu acaba? \n\nOlacakken donup kalırdı\n\n\"Tırtıl tırtıldı, kelebek de kelebek\" böyle okunmuştu\n\nTırtıl, kendine tırtıl demedi\nİzledi kelebeği yanından geçerken\nHatırlamak gibiydi\nAdını bilip de diyemedi iyi ki\n\nBu da neyin nesiydi...\n\nAma bir şey oldu\nOldu işte bir şey\n\nKoza neydi, bilmedi, ördü\nBeklemek neydi, bilmedi, bekledi\nKelebek kanadının rüzgârı hatrında\n\"Sanki...\" dedi bir tek... \nSanki bir şey oldu\n\nBilmeden yürüdü\nBitene, düşene, ölene kadar yürüdü\nBitti, düştü ve öldü\n\nAma tuhaf bir hâlle \nYeni bir formda\nYeniden doğdu\nŞöyle bir doğruldu \nSanki bir şey oldu. \nKanatlandı ve uçtu\n\nKuşlara serbestti\n\nDönüşüm ve hatırlama nasıl da okşuyordu birbirini. Hem \"dönüşüm\" demek olmadığın bir şey hâline gelmek değil ki!\n\nYuvaya dönmüşüm demek besbelli\n\nN'olmuş yâni biraz da tırtıl olarak göründüysem; sürünmeden kimseler uçmanın zevkini bilesi değil\n · 196h"
        }
      ]
    }
  },
  "id": 202110191437
}