{
  "article": {
    "header": {
      "date_value": "30 Mar 2021 10:35",
      "title": "ZİHİN ÂYİNEMDE ÂLEM",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202103301035.jpg"
    },
    "main_article": {
      "quotes": [
        {
          "type": "baslik",
          "text": "ZİHİN ÂYİNEMDE ÂLEM"
        },
        {
          "type": "metin",
          "text": "[ZİHİN ÂYİNEMDE ÂLEM]\n- Zihni yenilemek, değiştirmek veya ortadan kaldırmak mümkün müdür?\n\nKesinlikle hayır. Zihnini rahat bırak, hepsi bu. O nereye giderse gitsin sen onunla gitme. \n\nHem ne de olsa senin değil, kendi düzenine uyarak gelip geçen düşüncelerden başka zihin diye ayrı bir şey mi var?\n\nDikkat, ilgi, enerjin nereye akarsa, sen oraya can veriyorsun. Sadece onlarla ilgilendiğin için düşünceler sana hükmediyorlar. Neye direnirsen, akıttığın enerji ile onu güçlendirirsin.\n\nSenin zihin aynanda her türlü resim belirir ve kaybolur. Bunların tamamen senin kurgun olduğunu bilerek, gelip gitmelerini sessizce izle.\n\nDikkatli ol ama tedirgin de olma. Hiçbir resmi ne tutup yakalamaya ne de itip kovalamaya çalışma. Sâdece  güzel güzel izle.\n\nİşte bu sessiz gözlem tavrı, meditasyonun temelini oluşturur. \n\nÂgâh olasın; farkında olduğun, algıladığın şey sen olamazsın! Resmi görüyorsun ama resim değilsin.\n\nHayli zamandır, nesnelerin ve olayların tozu zihnin açık aynasını kaplıyordu, bu sebepten zihin aynanda görebildiğin sâdece anılar, anılar...\n\nZâten böyle olması lazımdı. \n\nGerçek, gerçeği gerçek olmayanda görür.\n\nGerçek olmayanı kurgulayan zihindir ve yanlışı aynada yanlış olarak gören kendidir. \n\nGüzel yüzlülerin makyaj olarak yüzlerine siyah bir nokta koymaları yeter, zıddına dikkat çeker!\n\nAslında gerçekliği görmek, bir kişinin yüzünü aynada görmesi kadar basittir. Yalnızca ayna net (buğulanmamış) ve doğru (fıtratı-doğası bozulmamış) olmalıdır. \n\nGerçeği yansıtmak için, arzu ve korkular tarafından bozulmamış, ikinci el idrâk ve görüşlerden arınmış, her seviyede tecelliye açık ve sessiz bir zihin gereklidir ki ötesini gösterebilsin\n\nAynada görünen, ne aynadır ne de görüntüdür; aynanın önünde olan şeydir!\n\nBunu bilmenin tek yolu o olmaktır ki zâten öylesin sadece buna inanamıyorsun. Zihin ona ulaşamaz.\n\nBeden-zihin değilsin. Algılamak için bedendeki duyulara, bilmek içinse zihne ihtiyâcın yok!\n\nAçık ve sessiz olasın, âgâh olasın, her şey kendi kendine olacak, olup durur...\n\nGörmek için, bilmek için zihnin açık-boş-sessiz olması yeterli. \n\nHem ille de bir şey bilmek istiyorsan \"değişen zihnin değişmeyen tanığı olduğunu\" bil;  bu kadarı yeter zâten güzeller güzeli...\n · 225h"
        }
      ]
    }
  },
  "id": 202103301035
}