{
  "article": {
    "header": {
      "date_value": "11 May 2021 13:52",
      "title": "DİLENCİ TRENİ 1",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202105111352.jpg"
    },
    "main_article": {
      "quotes": [
        {
          "type": "baslik",
          "text": "DİLENCİ TRENİ 1"
        },
        {
          "type": "metin",
          "text": "[DİLENCİ TRENİ 1]\nÖnce biraz kelime sevelim, sonra işimize bakalım...\n\nDilenci: Başkalarına el açarak, dilenerek geçinen kimse.\n\nDilenci treni: Oraya buraya uğraya uğraya, ekspres değil bütün istasyonlarda durarak ilerleyen vâsıtâ.\n\nDilenci bir olsa şekerle besleyeyim: Yardım isteyenlerin çokluğu karşısında bıkkınlık için söylenir. \n\nHırsız: Hayırsız, uğursuz. Başkasının malını çalan kimse, uğru\n\nAtamız elma çaldı cennetten\nBiz o hırsızların çocuklarıyız\n\nKalıbı, kıyâfeti hırsızlıkta, dilencilikte artık pir olduğuna bir bakışta hüküm verdiriyor dediğimiz ne çok insan gördük değil mi?\n\nŞimdi var mısınız dilenci görünümlü bir hırsızla geçen maceraya birlikte şâhid olmaya?\n\nEveeet efendim, gamı silkeleyelim...\nHem ne demişti şâir:\n\nUzak nedir?\nKendinin bile ücrasında yaşayan benim için\nGidecek yer ne kadar uzak olabilir?\n\nAma ne bileyim yine de uzun yola çıkmaya hüküm giymişim; yakında dur durak yok bana...\n\nİkinci cihan harbi sonrası kıtlık yılları, sürekli trenlerle seyahat ediyordum\n\nBir keresinde, İstanbul'dan Ankara'ya inmişim ve Kars'a giden Doğu Ekspresi'ni yakalamadan önce bir saat boş zamanım vardı. Kompartımanda tek başıma oturuyordum; diğer yolcular inmişti, burası Boğaziçi Treni'nin son durağıydı\n\nGözyaşları içinde bir adam sokuldu yanıbaşıma:\n\n- Sil gözyaşlarını... Bana sadece hikâyeyi anlat\n- Ne hikâyesi beyim!\n- Herneyse, gerçek olabilir, olmayabilir de... Bana sadece hikâyeyi anlat güzelim\n- Annem öldü\n- Biliyordum\n\nDedim ve ona bir lira verdim\n\n- Buna ihtiyacım var, çok teşekkür ederim. Bu günlerde kimse bir şey vermiyor\n\ndedi ve gitti.\n\nFakat sonra düşünmüş olmalı:\n\n- Bu adam çok kolay aldanıyor. Devamını dinlemeden bir lira verdi bana; saf mı ne \n\nBir palto ve şapka giyinmiş olduğu halde geri geldi.\n\n- Gözyaşların nerede?\n- Hangi gözyaşları?\n...\n- Sen başka birisin, hikâyen ne?\n\nBu defa \"Babamı kaybettim\" dedi.\n\n- Şu bir lirayı al çünkü bir hikâye ile gelen herkese bir lira veriyorum, annen öldü, baban öldü, yakında birisi gelecek ve karısı ölmüş olacak, başka birisi gelecek ve çocuğu ölmüş olacak. Bir saat vakit var ve bir saat için yetecek param var. Hadi acele et, acele et... \n\ndiye kendi hikâyemi özetledim.\n\nMERAKLISI VARSA HİKÂYEYE DEVÂM...\n · 219h"
        }
      ]
    }
  },
  "id": 202105111352
}