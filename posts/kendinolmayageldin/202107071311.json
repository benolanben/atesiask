{
  "article": {
    "header": {
      "date_value": "07 Jul 2021 13:11",
      "title": "BİR İHTİMÂL DAHA",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107071311.jpg"
    },
    "main_article": {
      "quotes": [
        {
          "type": "baslik",
          "text": "BİR İHTİMÂL DAHA"
        },
        {
          "type": "metin",
          "text": "[BİR İHTİMÂL DAHA]\nİnsan olmak sonsuz bir potansiyel hâlidir\nBir gün \"sâhilde sabahladım\" diye\nKendini az sanmayasın deniz güzeli...\n\nOkyanusun her bir damlasının testisinde okyanusu taşıması gibi, her an da içinde sonsuzluğun testisini taşır\n\n∞ • ∞\n\nVe sonsuz ihtimal okyanusunda yüzen her birimiz için, her an açık olan üç olasılık vardır:\n\n• İlki, mevcut olana direnen ve hep olmayanı arayan \"ayrı bir benlik\" olarak (film) dışarda kalmak:\n\n\"Ayıran kendini ayırır\"\n\n•• İkincisi, tüm deneyimin ortaya çıktığı ve birlikte bilindiği, saf farkındalığın her şeye açık, boş alanı (perde) olarak durmak:\n\n\"Her olanda, olduranın mutlak irâdesi vardır ve onda mutlak hayr ve güzellik doludur\"\n\n••• Ve üçüncüsü, tüm deneyimin kendisinden yapıldığı saf bilişin ışığı olmak:\n\n\"O göklerin (bilinç) ve yerin (madde-beden) nûrudur.\"\n\nHangi tavır alınırsa, deneyim ona göre ortaya çıkacak, film öyle akacaktır:\n\n\"Her bir eylem, odaklanmış dikkat, ilgi, enerji yâni niyete göre şekillenir.\"\n\nGerçek, uygulaması olmayan kavramlar yığını, kuru bir teori değildir. Gerçek doğrudan bir deneyimdir, yüzeyde göründüğünden kendini damla sanan insanın, kendi sonsuz derinliklerini bizzât deneyimidir\n\nOdaklandığı sınırlı bir zihin ve katı bir beden gözlüğünden, evreni gözleyen sınırsızca  kendiyle dolu bir boşluğa ne demeli?\n\nZihnin ötesinde\nHer şeye tanık olan görülür\nDaha da ötelerde\nSonsuzluğun\nBoşluk ve sessizlikte \nDolu tanımsız som hâli\n\nHiç işte...\n\nŞimdi derinimizden bir nefesle bir yudum soluklanalım ve biraz susalım mı?\n\nÇünkü sessizlik\nHiç içilmediği hâlde\nSonsuza dek serhoş tutan\nAyılması olmayan bir şarap gibi\n\n•••\n\nDura dura\nBir dem gelir\nArtık sessizliğin bir şarkıya\nHareketsizliğin bir dansa dönüşüverir:\nCÜMBÜŞ\n\nGizli hazinenin bu aşkın kaynağını bilenler,\n\nKatışıksız aşk\nTercihsiz şefkat\nMutlak bilinç\nSaf farkındalık\n\nOlarak zâten akıştalar.\n\nİşte iyinin ve kötünün ötesindeki bu deniz, hepimizin hem ilk hem nihai doğamızdır.  Hayat sâdece her birimizi bu nihai doğaya getirmek için açılan bir okuldur...\n\nBelki şimdi anlaşılır ∞ ilâhî nefes:\n\nTende cânım\nCanda cânânımdır\nAllah Hû diyen\nYere göğe sığmayan\nBir müminin kalbindedir\nAllah Hû diyen\nKatremin içinde\nUmmânımdır\nAllah Hû diyen\n · 211h"
        }
      ]
    }
  },
  "id": 202107071311
}