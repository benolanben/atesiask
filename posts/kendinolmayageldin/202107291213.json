{
  "article": {
    "header": {
      "date_value": "29 Jul 2021 12:13",
      "title": "AŞKIN GÖZÜ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "AŞKIN GÖZÜ"
        },
        {
          "type": "metin",
          "text": "[AŞKIN GÖZÜ]\nHayır hayır aşkın gözü kör filan değildir.\nAşk, gözleri kör etmez aksine daha net, daha ince görmemizi sağlar.\n\nOysa aşka kayıtsız kalsaydık asla göremeyeceğimiz gizli detayları, yoğun ve kaba görünenin ardındaki ince nüansları ancak aşk gösterebilir.\n\nBizi kör eden sahiplenme ve bağlanmadır\nZinhâr aşk değil...\n\nİkiliği aşmanın en derin yolu aşktır.\nAşk imkansız kutupların, inceden ince yollarla öpüşmesine izin verir. Çünkü aşk baktığı her yerde bir düğün görür.\n\nGüçlü yanlarına bağlıysan\nAşk sana zayıflık gösterecektir\n\nSu isen aşk seni ateşle tanıştırır\nÇok mu ağırsın aşk seni latîf bir ışık yapar\n\nHava gibi yerinde duramayan uçan sen misin? \nAşk senin ayağını bağlayacak\nDerinlere demir atacaksın\n\nCesâretten söz edersen\nAşk der ki: \nHadi göster bana!\n\nAşk açıktır aslâ dışlamaz \nHer şeyi kapsayan\n\"Bütünü büsbütün anla\" diye\nBir şey olarak görününenin\nArdındaki her şeyi, tam hissettirir\n\nNasıldı aşkın formülü:\nP + P değil = Evrensel Küme\n\nGayrısı olmayan O'nun adı\n\"Câmiu'l Ezdâd\"\nZıtları kendinde cem eden değil mi?\n\nSıcağın zıddı soğuk\nHava ikisini de kendinde toplar\n\nSöylenmiş sözün zıddı henüz söylenmeyen\nSessizlikte hepsi var\n\nMekanda olanın zıddı henüz olmayan\nBoşlukta hepsi var\n\nVarlığın zıddı yokluk\nO hepsini kendinde toplar\n\nNeye \"ben\" demeyeceğim bilinince\n\nSusupANdığım\nSusamayıpYANdığım\n\nSusamışlığım\nSu sanmışlığım\n\nHep aşktandır güzeller güzeli\n · 207h"
        }
      ]
    }
  },
  "id": 202107291213
}