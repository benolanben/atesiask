{
  "article": {
    "header": {
      "date_value": "07 Jul 2021 07:59",
      "title": "ŞİMDİ YÜRÜYORUZ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107070759.jpg"
    },
    "main_article": {
      "quotes": [
        {
          "type": "baslik",
          "text": "ŞİMDİ YÜRÜYORUZ"
        },
        {
          "type": "metin",
          "text": "[ŞİMDİ YÜRÜYORUZ]\nŞimdi n'oluyor orda?\n\nÇay içiyorum\nDers çalışıyorum\nTemizlik yapıyorum\nDondurma yiyorum\n\nKoşturmaca işte n'olsun\nHayat gâilesi\n\nŞimdi olan her ne ise\nOnu küçük, basit, önemsiz\nDeğersiz görmeden\n\nSanki evrenin hâkim gücü\nşimdi, burada ve tam da\nbu şekilde olmasını planlamış\nolması muhtemel seçeneklerden\nen kusursuzunu seçmiş\nve o da buymuş gibi\nzevkle yaşa; çünkü öyle!\n\nŞimdi, şu anda\nolan olaya\nmuhatap olduğun şeye\ngöz kırptığın renge\nfarkında olduğun nefese\n\"âşık olmak\"\nevet yol budur\n\"rıza lokması\"\nbuna denir\n\nOlanı olduğu gibi sevmek, olabileceği gibi değil\n\nGerisi sâdece hayatta kalmaya çalışan, kusur bulan, bahâne arayan egonun sesidir\n\nŞimdiki an, bütün evrenin bir araya gelerek hazırladığı gizli bir plandır. Ona direnmek evrene direnmektir; bırak ve ak\n[D. Chopra]\n\nSen şimdi ve burada yetersin, dahasına ihtiyacın yok; tam şimdi, tam da burada olmak çok güzel\n\nSâdece burada ve şimdi kendinizi evinizde hissettiğinizde kayıp cennette olduğunuzu anlayacaksınız\n[T. Nhat Hanh]\n\nŞimdi tek gerçek, geriye kalanlar\nya hafızadır ya hayalgücü\n\nAç gözünü\nSen varsan dünya var\nYum gözünü\nSen yok o da yok\n\nSen varoluşun kendisisin\nSadece şimdi ve burada var olabilirsin\nDiğer her şey \nSenin için(de)\nGelip giderler\nÖyle görünürler sâdece\n\nŞimdi ve burada vâr olduğuna dâir\nHiçbir kanıta ihtiyâcın yok\nGeçmiş ve geleceğin kanıta \nSenin hafızana ve hayalgücüne\nSenin şâhitliğine ihtiyâcı var\n\nŞeylerin bize kendi gerçek yüzlerini gösterebilmeleri için onlar hakkındaki görüşlerimizi terk etmeye hazır olmamız ve şimdi yeni doğan bir bebek tazeliğinde karşılamamız gerekiyor\n\nŞimdi nefesini dinle\nKuşlara kulak ver\nGökyüzü mavisinin\nYeryüzü yeşilinin\nseni şimdi ve buraya\ngetirmesine izin ver\n\nŞimdi birlikte yürüyelim mi?\n\nİçindeki çocuğun elinden tut\nBir yere varmak için koşar adım değil\nSadece yürümek için yavaş yavaş\nBir amacın veya beklentin olmadan\nAttığın her adımdan hoşlanarak\nSanki parmak uçlarınla\nYeryüzünü öpüyor gibi bir zevkle\nHafıza ve hayalgücünü yüklenmeden\nŞimdiki anla başbaşa\nHafif hafif yürümek\n\nEğer bu şekilde bir adım atabilirsek, ikincisini ve üçüncüsünü de atabiliriz; evet yürüyebiliriz\n\nAllah\n\"Yürü yâ kulum\"\ndemiş\n\nİlk defa şimdi duyuyorum...\n · 211h"
        }
      ]
    }
  },
  "id": 202107070759
}