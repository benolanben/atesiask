{
  "article": {
    "header": {
      "date_value": "10 Aug 2021 10:50",
      "title": "YÂR.YÜZÜ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108101050.jpg"
    },
    "main_article": {
      "quotes": [
        {
          "type": "baslik",
          "text": "YÂR.YÜZÜ"
        },
        {
          "type": "metin",
          "text": "[YÂR.YÜZÜ]\nHepimiz bütünüz ve biyolojik olarak birbirimize, kimyasal olarak yeryüzüne, atomik olarak evrenin geri kalanına bağlı olan tek bir akıştayız.\n[N. D. Tyson]\n\nİnsanlar suyun üzerinde yürümenin bir mucize olduğunu söylüyorlar ama benim için yeryüzünde huzur içinde yürümek gerçek mucizedir.\n[T. N. Hanh]\n\nAynasına baktığımız yeryüzünü yâr yüzü, büsbütün O'nun yüzü olarak anladığımızda, kendini böyle gösterir. \n\nHep görünen dost yüzü, andan ayırmam gözü\nGitmez dilimden sözü; çağırırım dost dost\n\nMalzemesi toprak olan kilden bir desti fikredelim mi bir kere?\n\nDesti açısından bakıldığında, kil ile birdir. Kil açısından bakıldığında, desti ile bir değildir. Sen kilsin. Kendini olduğunu düşündüğün kişi destidir. Desti sana, kile bağlı ama sen kuru destiye bağlı değilsin; görünüşe aldanma...\n\nGökyüzü mavi görünüyor ama gökyüzü yok ve mavi de yok. Bir şeyler yapan biri gibi görünüyorsun ama ne ayrı \"kimse\" ne de ayrı yapan yok!\n\nBu görünen•sen gerçekte ve yalnızca sen, farkındalıkta her şeyle birlikte açığa çıkan, kendisine bağlı bir hikâyeyle birlikte sâdece bir bedenden akan duyumlar kümesi, alışkanlık enerjisidir.\n\nİşte kile desti şeklini veren \"kişi-lik\" bu kadardır.\n\nZaman ve mekana bağlı şimdilik desti şeklinde görülen sınırlı bir benlik misin yoğ ise zaman ve mekan, senin içinde bir görünüp bir gayboluyor mu?\n\nİşte budur hayâtî tercihimiz, ölümcül âkıbetimiz...\n · 206h"
        }
      ]
    }
  },
  "id": 202108101050
}