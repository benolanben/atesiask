{
  "article": {
    "header": {
      "date_value": "27 Jun 2021 11:14",
      "title": "BİRLİK ÇAĞRISI",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202106271114.jpg"
    },
    "main_article": {
      "quotes": [
        {
          "type": "baslik",
          "text": "BİRLİK ÇAĞRISI"
        },
        {
          "type": "metin",
          "text": "[BİRLİK ÇAĞRISI]\nA dog does not know he is a dog. He only knows he is. If only man could be so fortunate.\n[W. Hsin]\n\nBir köpek \"köpek\" olduğunu bilmez.  Sadece vâr olduğunu biliyor.  Keşke insan da bu kadar şanslı olabilseydi.\n\nİnsanlık başlayacaktı...\n\nİşte bu yüzden köpek köpektir ve köpek olarak kalacaktır ama insan insan dedikleri ne imiş henüz bilmese de insan, hazret-i insan'dır; müthiş bir imkândır.\n\nYıldızlara ulaşmak ve aradığını bulmak, cennetin krallığında yaşadığını, varmak istediği yer olduğunu bilmek için \"ben\" cehenneminden geçecektir.\n\nSu, taş gibi donsa da hep içinde değil midir buzun?\n\nHayvan hep evindedir, insan ise evine dönmek için hep yoldadır! \n\nBilmem kaç yıl aradım ayrı isimlerde seni bulana kadar. Ayıkladım içimi, bir tek sen kalana kadar...\n\nİSİM: Varlıkları birbirinden AYIRMAya, tek tek veya cins cins karşılamaya yarayan kelime kafesi\n\ncisimleri ayırmak için \nisimleri biz verdik\nsonra da yapışan etiketi \nbir ömür çıkaramadık\n\nAYIRMAk için verdiğimiz isim\nsadece beni bütünden ayırmadı\nbeden çerçevesi ile içerde tutarken\nayrı bir dışarı kavramı türetti...\n\nHâliyle bütünden de mahrum etti\nayrı parça olan beni, benimmm ismine hapsetti\n\nOysa her yerde hazır olanı, çağırmak için isimlendirmek gerekmez; anıldığında hazır olandır hızır\n\nTam da bu yüzden zikir, ibadet, meditasyon ayrıca yaptığımız değil zaten olup durduğumuz kesintisiz akıştır\n\nKitabı canlı canlı okuyanlar iyi bilir ki:\n\nO, aslâ \"beni ara\" demedi HATIRLA dedi\n\"Gel\" demedi DÖN dedi!\n\nAllah deyip bağırma\nUzak sanıp çağırma\nSen sanmayıp ayırma\nŞeytan güler bu hâle\nHayâlî bir yerdesin\nSen arada perdesin\nHak nerde sen nerdesin\nNedir cevap suale\nKurânîdir sözümüz\nRahmânîdir yüzümüz\nHakk'ı görür gözümüz\nAldanmayız hayâle\nAbâ deyip âdeme\nSecdegâh ol âleme\nHateme er hateme\nDöndür yüzün cemâle\n\nAma sen yinede bu ayrılık, uzaklık masalına kızma zira o da bir misaldir\n\nUzaklaşma, Yegâne Mutlak'ın iradesi, biricik yaşayanın seyridir ve kemâlâtın şartıdır\n\nBirde biri kim bile\nİkiden bir biline\nBirde iki siline\n\nBelki de  sırf bu yüzden aşk için\nBir güzelin hatırası\nBir sesin hatırlanması için\nHemen mutlaka \"ayrılık\" gerek\n\nHikâyeyi anlıyorsun değil mi?\nBoşuna inlemiyorsun güzeller güzeli\n · 212h"
        }
      ]
    }
  },
  "id": 202106271114
}