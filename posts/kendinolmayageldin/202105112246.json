{
  "article": {
    "header": {
      "date_value": "11 May 2021 22:46",
      "title": "KİŞİLİK HÂLİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202105112246.jpg"
    },
    "main_article": {
      "quotes": [
        {
          "type": "baslik",
          "text": "KİŞİLİK HÂLİ"
        },
        {
          "type": "metin",
          "text": "[KİŞİLİK HÂLİ]\n\"Ben\" ne olduğumu söyleyemem çünkü kelimeler ancak dışardan bakar ve dışardakinin ne olduğunu tarif edebilirler, söz konusu ben isem ancak ne olmadığımı söyleyebilirim.\n\nNe olduğunu bildiğinde kim olduğunu da bileceğini sanıyorsun. Ama asla kim olduğunu bilmezsin.\n\nNasıl ki bir testinin içindeki boşluk testinin şekline, hacmine ve kokusuna sahipmiş gibi görünüyorsa, kişi de varmış gibi görünüyor.\n\nSoyun ve o olduğunu zannettiğin gibi olmadığını gör. Adlandırılabilir ve tarif edilebilir sınırlı bir varlık olduğun fikrine inanmayı, put yapmayı bırak.\n\n\"Kişi\" diye bir şey yoktur. Sadece kısıtlamalar ve sınırlamalar (kabz) vardır. Bütün bunların toplamı kişiyi belirler.\n\nKendini bilmek mümkün değil; kendin ol. Kendin olmak için kendinin şu ya da bu olduğunu zannetmeyi, isimden resimden geçmişten bir hikaye kurgulamayı, sözlerden çerçeve çizmeyi bırak; sadece ol. \n\nGerçek doğanın açığa çıkmasına izin ver. Zihninin \"kendini arayış\" hayali ile dağılmasına izin verme çünkü zihinle arayan ancak zihinde bir şey bulabilir.\n\nTek yapman gereken kendini tanımlamaya çalışma eğiliminden kurtulmak. \n\nTüm tanımlar sadece bedenine aittir ve onun türlü ifadeleridir. Bedene dair bu takıntılardan ve bağlardan kurtulduğunda, aslî doğana kendiliğinden ve zahmetsizce döneceksin; bir de ne göresin zâten hiç ayrılmamışsın.\n\nEn başından beri vaad edilmiş topraklardayız.\n\nNobody ever had or was \"a self\"\n\nNot: Bu görülen manzara, bulutların üzerinden günbatımı; güneş yerli yerinde vesselâm\n · 219h"
        }
      ]
    }
  },
  "id": 202105112246
}