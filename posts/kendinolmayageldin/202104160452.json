{
  "article": {
    "header": {
      "date_value": "16 Apr 2021 04:52",
      "title": "YERE İNİNCE GÖK",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202104160452.jpg"
    },
    "main_article": {
      "quotes": [
        {
          "type": "baslik",
          "text": "YERE İNİNCE GÖK"
        },
        {
          "type": "metin",
          "text": "[YERE İNİNCE GÖK]\nYoğrulmamış bir sonsuzluğa bırakmak isterim ellerimi ve ayak basılmamış topraklara ayaklarımı...\n\nOrada sık sık işittiğim nağme hangisidir?\nHangi eksiksiz neşe var kalbimin şarkılarında?\n\n\"E lestu birabbikum?\"\nHitâb olundu ya...\n\nHatırlayan kulak yakalar ezgisini, daha nefes rüzgara salmadan, dudaklar fısıldamadan onu boşluğa\n\nÂh kalbim\n\nZihnin anlamadığını arzular...\n\nHâfızamın henüz kendine katmadığı, hâtırâların bulunmadığı, bilinmeyen yerde bilirim kendimi.\n\nÂh n'olur aklımı çelme...\n\nBeni ele geçirilmiş şan ve şerefle baştan çıkarmaya, senin ya da benim düşlerimle rahatlatmaya çalışma beni çünkü hepsi benimdir bunların, hepsi yerin üstünde ve göğün altındakilerin hiçbiri cezbetmeyecek ruhumu...\n\nÇünkü ben kim isem, bu dünyada ne olarak görünmüşsem, kalacak ruhum burada benimle yine...\n\nYoksa sen hiç dolaşmadın mı susanların arasında, mezar taşlarından okunan, ak üstüne kara yazı ne?\n\"HÛve'l-Bâkî\"\n\nÂh rûhum\n\nYüzündür sessizlik...Ve gecelerin karanlık gölgeleri uyur gözlerinde\n\nPeki gözlerinin ardındaki derin siyah boşlukta sessizce duran kim? Rüyâsız derin uykularda kiminlesin?\n\nAma yine de sessizliğin boş değil; sessizlik cevaplarla dolu, dolusun kendinle, boşaldığında sorulardan...\n\nSensiz, bensiz bir sessizlik \niçinde hep hazır olan; huzurdur\n\nSustukça duyacak\nBoşaldıkça dolacak\nAramadıkça bulacak\n\nBir şey yapmadıkça olacaksın\nZâten olduğunu anlayacaksın\n\nAynaya uzun uzun bakacak\nVe şöyle mırıldanacaksın:\n\nGüzel ne güzel olmuşsun\nGörünmeye görünmeye...\n · 222h"
        }
      ]
    }
  },
  "id": 202104160452
}