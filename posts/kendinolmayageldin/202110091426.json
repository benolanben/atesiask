{
  "article": {
    "header": {
      "date_value": "09 Oct 2021 14:26",
      "title": "DEVR-İ SALÂT NEFESİ 1",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202110091426.jpg"
    },
    "main_article": {
      "quotes": [
        {
          "type": "baslik",
          "text": "DEVR-İ SALÂT NEFESİ 1"
        },
        {
          "type": "metin",
          "text": "[DEVR-İ SALÂT NEFESİ 1]\nRûmî der: Beş kez yere gaga vurmakta yok kâr\nO gönül yumurtanı ısıt da civciv çıkar\nHAK ateşi olmadan kuluçkaya hiç yatma\nKör bile \"Işık yok\" der, ısıyı etmez inkâr\n\n\"Namazını doğrult\" der ALLAH! Sende yatan var\n\"Mağara yatırını\" uyandıramamak âr\nYoksa salâtın olur el ayak patırtısı\nÂdem'ini bil! Yoksa HAK huzurundan kovar\n\nSalât ayakta başlar selâmla biter, niçin?\n\"Yatanı kaldır\" diye uyarıldığın için\n\"Selâm\" dersin yüzünü dönüp sağ ve sol yüze\nDış yüz zîrâ aksidir, selâm denilen için\n\nİmâmın yanında bak! Katiyen durulamaz\nİmâmın arkasında durup kılınır namaz\nZîrâ hepsi, imâmın gözü vasıtasıyla\nKıbleye bakmalıdır! Bu sırrı bilen çok az\n\nHAKK’a her şey her an bil, eder secde ve niyâz\nGüne bakan, güneşe döner yüzü bütün yaz\nKuşlar ışığı över Güneş doğup batarken\nHAK diliyle her şey der: Beni \"teslim\" diye yaz\n\n\"MUHAMMED ve soyuna ALLAH salât olsun\" der\nHer nebîye \"Dipdiri kalkınca selâm eder\"\nSELÂM için Salâtı doğrult! Ayağa kaldır\nFıtrî yüzünü açıp fetîh yap! Ol İskender\n\nDemek gerçekten SALÂT imiş dînin temeli\nYUSUF'u kuyusundan çıkarmaktır emeli\nSalât bu namaz olsa, hâşâ HAK namaz kılar\n\"Salât olsun\" der iken RESÛL'e! Düşünmeli\n\nSalât duâ da değil! ALLAH duâ eder mi\nO, kilisede duâ eden aziz peder mi\nSalât anmak da değil! HAK unutmaz ki ansın\n\"Salât olsun\" der iken O, abes bir şey der mi\n\nRABB'ini görür görmez RESÛL, Salât oldu farz\nMUHAMMED’e, O \"MAHMUD makamı\" edildi arz\nKâbe kapısındadır \"İBRÂHİM’in makamı\"\nAyağa kalkılan yer! Makam-Kıyâmet bu tarz\n\nİbrâhim nebî iken, dedi : \"RABB-ÜL-ÂLEMİN\"\nDirilmeyi kâlbimde göster, olayım emin\n\"Kara nokta\"dan çıktı penbe beyaz o HACER\nKendini şâhid tutup RABB’e ettirdi yemin\n\nRESÛL der: Salât benim kalp gözümün nûrudur\n\"Salât\" dişi kelime! \"Hûri\"nin onurudur\nRESÛL’e HAKK’ın en çok sevdirdiği kadın bu!\nElini, ayağını, öpüp kalk! Ayakta dur\n\nRükû, secde ve kamet ne imiş, oldu belli\nKıble hem YUSUF hem de Züleyha! İnce belli\nAynen \"KADÎR GECESİ\" gibi \"Gözleri siyah\"\nYirmi iki \"Ben\"i var! Teni harf! Rûhu elli\n\n\"Ona eli tertemiz olan ancak sürer el\"\nYaklaşmak ister isen, kâlbinde abdest al, gel\nKirlenmediğin için boy abdesti gerekmez\n\"Nûru tamamladı HAK\" Nefsindi bâtıl engel\n\nSalât dâim olsun erenlerim\n · 197h"
        }
      ]
    }
  },
  "id": 202110091426
}