{
  "article": {
    "header": {
      "date_value": "22 May 2021 10:53",
      "title": "YEŞİLLEMELER",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202105221053.jpg"
    },
    "main_article": {
      "quotes": [
        {
          "type": "baslik",
          "text": "YEŞİLLEMELER"
        },
        {
          "type": "metin",
          "text": "[YEŞİLLEMELER]\nDün söylenmiş ne varsa silelim\nYine yeni yeniden başlayalım\n\nZira men hayli tâze seviremmm\n\nİçindeymişik\nYeşilmişik\nSazmışık\n\nTelli kurânı kur, dilli dilli kurul bakalım\n\nZümrüt müdür ulu dağlar\nYeşil giymiş kuşak bağlar\nBütün semâ görür görmez\nAşkı ile bulut ağlar\n\n- Hemen şimdi mi?\n\nDoğu-şşş\n\nHızır olanın ayak izi yeşil-mişşş\n\nYürü buradan\n\nElinden tutan var\nTakılan yerleri çıkar \nAlçağa akar sular\n\n- Aklıma hiçbir şey gelmiyor\n\nDüğümlenmeden sökül\nCümle biriktirme dökül\n\nNasıl hatırlamazsın o türküyü\n\nGök mavisi\nDal yeşili\nKuş tüyü\n\n- Aydınlanmamış bir sabaha uyandı. Bulutlar aralansın diye gözlerini ovuşturdu sonra perdeleri açtı. Kimse bilmiyordu ama yeşil gözleri neye değse yeşil yapıyordu. Pencereden gökyüzüne baktı\n\nAlabildiğine yeşilll... \nYapraklar kanat çırptı\n\n- Ne güzel birlikte yeşilleniyoruz\nHızır'ın gözleri değmiş gibi\nBuralardan Yâr geçmiş gibi\n\nBiliyor musun tabiatın güzel ahlâklarıyla ahlâklanan insanlar ölürken ekseriya yeşillikler görürler\n\nKüllü şey’in yerci ilâ aslıhû: Her şey aslına döner; aslı yeşil aslı canlı. Onun için yeşillik insana neş’e verir\n\nŞimdi BEN dilinden aşk ile bir daha söyle\n\n- Sanıyordum ki bir vakitler öyle idi, cennetteydim, sevgilim yanımda ve aşk tazeydi. Kış biticek bahar gelecek, ancak o zaman kuru dallarım yeşillenecekti. Fakat zamanın tuzağında çırpındıkça, kış bitmedi, bahar gelmedi.\n\nKim yaşıyor kim ölü\nKim akıllı kim deli\n\nNeyi sevsem, bakarım onu, ölü\nHer taraflar diridir, sonu ölü\nÂdetidir, mekânı dâim harâb\nKendi diri, giydiği donu ölü\n\nDokunduğu canlanan kimdi hatırla ama?\n\nYeşil yaş-ıl baksana dipdiri...\n\nElvan elvan rengin anası: yeşil\nTekâmülden sonra oluyor zâil\nİnsanda gayrisi durmaz devreder\nGerisi nâkıstır Âdemlik kâmil\n\nYeşil yeşil görmek var kaderde...\n\nGörenler düşer derde\nKapamış yeşil perde\nÂşıkların gözüdür\nSeyreyle, deme nerde?\n\nYalnız benim için bak yeşil yeşil...\n\nVur orda olsun yara\nYaranı göster Yâra\nBu gemi sağlam olsa\nVaramaz o diyara\n\nBuyur burdan bağlan Hızır'a\n\nHızır’a yalvar delsin\nFakat râzı değilsin\nGemi sağlam olursa\nTâze bahara nasıl ersin\n\nBahar güzeldir deme koynundan güzel bir çiçek çıkar; cennet \"çiçek bahçesi\" demek unutma\n\nMuhabbetle kokla güzeller güzeli...\n · 217h"
        }
      ]
    }
  },
  "id": 202105221053
}