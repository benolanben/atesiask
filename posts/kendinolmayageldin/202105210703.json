{
  "article": {
    "header": {
      "date_value": "21 May 2021 07:03",
      "title": "EYLEYEN KİMSE",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202105210703.jpg"
    },
    "main_article": {
      "quotes": [
        {
          "type": "baslik",
          "text": "EYLEYEN KİMSE"
        },
        {
          "type": "metin",
          "text": "[EYLEYEN KİMSE]\nBir irâdenin, bir seçimin olduğu yerde, bir bakış açısı, bir de uygulayıcısı yani düşünen seçen ayrı bir \"kimse\" vardır. Ama gerçekten kesintisiz tek akışın ahenginin farkedildiği yaratıcı anlarda, her şey \"ben müdahalesi\" olmaksızın gerçekleşir. \n\nHer şey doğal bir şekilde meydana geliyor. Nehri itmeye veya tutmaya çalışmanız gerekmez. Sadece bırakın aksın. Yaşam, dışarıda tanık olduğunuz ayrı bir şey değil.Yaşam, kalbinizde deneyimlediğinizdir. Zihinse daima, gördüğünüzü yorumlamaya, tanımlamaya, kıyaslamaya çalışır.\n\nHer şey suyun akışı, güneşin doğuşu gibi en doğal hâlinde, hiçbir zorlama olmaksızın kendiliğinden gerçekleşir, işte bu tür eylem tam eylemdir.\n\nKendi doğal hâlinizle kesintisiz iletişim içindeki \"sâlih amel\" ancak bölünmez tek gerçek olanın kendi işidir.\n\nSen henüz bilmesen de alacağın bir sonraki nefesi ayarlayan sessiz güçtür seni ve âlemi oynatan.\n\nO halde parçalı söz söylemeden, yarım yamalak eylemeden önce \"sessizliğe banmak\" için biraz kendi içinize çekilin çünkü bütünlük sessizliktedir.\n\n\"Aceleyle konuştuğuma çok kere pişmân oldum\" dedi boş boğazın önde gideni, \"Fakat sessizliği dinlediğime asla!\"\n\n\"Dilini tut pişmân olma, ağzını tut şişmân olma\" diye ekledi, sözü özünde pişirmeyi seven bulunduğu yerin bir tânesi...\n\nMuhabbetle güzeller güzeli\n · 217h"
        }
      ]
    }
  },
  "id": 202105210703
}