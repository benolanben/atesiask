{
  "article": {
    "header": {
      "date_value": "21 Oct 2021 22:47",
      "title": "CENNET IRMAĞI",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202110212247.jpg"
    },
    "main_article": {
      "quotes": [
        {
          "type": "baslik",
          "text": "CENNET IRMAĞI"
        },
        {
          "type": "metin",
          "text": "[CENNET IRMAĞI]\nİşitecek kulağı olanlar Varlığın Sevinci'nden işitti:\n\"Hiç kimse ameliyle cennete giresi değil\"\n\nDinler isen bu sırra eğil:\nKimseler, kimse değil!\n\nEğer ben \"bir kimseysem\" zaten cennetten perdeliyimdir. Çünkü ayrı kimse yok ki ayrı bir kimsenin \"ayrı ameli\" olsun!\n\nEh ayıran kendini ayırınca hesabı çetin olur elbet...\n\nGerçekte birikenlerin biriktiği\n\"Kimse=ameldir=bütünün fiilidir\"\n\nOysa bir kişi görüntüsünden, bir eylemin açığa çıkması için bütün evren işbirliği içinde akar.\n\nAltlarında akarsu olan cennet, ırmakla sembolize ediliyor ya, bir manâda her an yeni bir şe'nnndeki canlı manâ akışı, TEKin seyridir bu.\n\nAkışta mutluydu cennetinde her şey ağaç, kelebek, gökyüzü, su...\n\nİnsan, ayrı sandığında kuruyordu doğrusu...\n\nAkışta demetlenmiş büyük küçük kâinat\nŞu çıkan buluta bak, bu inen suya inat\n\nSuyun düğümünü çözüyor:\nLâ fâille illa HÛ\n\nHayat, tek bir kimliksiz fiilin akışıdır, kimlik taşıyan ayrı ayrı isimlerin değil\n[C. Gilman]\n\nO her an yeni bir iş, bir oluş, şe'n üzre tecellîdedir\n[Rahmân:29'dan]\n\nHer ân tâze gelen, hayata tat katmada ancak geleni güzellikle geçiren zevk almada...\n\nHer şey boşsa da\nHiçbir şey boşuna değil\n\nOlana âşık bir akışta\nCuma cem câmi sen olmuşsun\nGüzeller güzeli\n · 195h"
        }
      ]
    }
  },
  "id": 202110212247
}