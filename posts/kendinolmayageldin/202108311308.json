{
  "article": {
    "header": {
      "date_value": "31 Aug 2021 13:08",
      "title": "YAKALAMAK",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108311308.jpg"
    },
    "main_article": {
      "quotes": [
        {
          "type": "baslik",
          "text": "YAKALAMAK"
        },
        {
          "type": "metin",
          "text": "[YAKALAMAK]\n- Canımın istediğini yaparım!\n\nTamam diyelim ki yapan sensin ama hele iyice bir bak bakalım düşünen, isteyen kim?\n\nEğer düşünen sensen bana, bundan sonraki düşünceni yakalayabilir misin?\n\nDüşünen başka, yapan başka ise nedir bu?\nBir tür garsonluk, hamallık değil mi?\n\nHiç susmayan zihinden her geçene takılırsan, her gördüğüne akarsan, içinden her fit verene tepki verirsen işimiz var seninle!\n\nGit gel daha çok yorulacaksın demektir...\n\nOysa \"boş ve sessiz bir zihin\" dinlenmek için ne güzel bir cennet târifidir.\n\n- Yap bi kıyak al cennetine be?\n\nDüşüncelerinin peşinden koştuğunda, sopayı kovalayan köpek gibisin; her sopa atıldığında peşinden koşuyorsun.\n\nBunun yerine, benim sandığın düşüncelerinin nereden geldiğine bakarsan, her düşüncenin, daha başka düşünceleri doğurmadan, o farkındalık alanı içinde ortaya çıktığını ve çözüldüğünü göreceksin.\n\nBir ömür sopayı kovalamaktansa yüzünü, fırlatan kişiye dönen aslan gibi olmalı...\n\nBir aslana sadece bir kez sopa atılır!\n\nCanının her çektiğini yapmadan önce biraz \"dinle\" istersen...\n\nNasıldı o Acemkürdî Nefes:\n\nNil denizi ummân oldu\nSarardı gül benzi soldu\n\"Bakışı arslanda\" kaldı\nAlî'nin darbı koçtadır\n · 203h"
        }
      ]
    }
  },
  "id": 202108311308
}