{
  "article": {
    "header": {
      "date_value": "21 Aug 2021 13:45",
      "title": "MİHRÂB-I AŞK",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108211345.jpg"
    },
    "main_article": {
      "quotes": [
        {
          "type": "baslik",
          "text": "MİHRÂB-I AŞK"
        },
        {
          "type": "metin",
          "text": "[MİHRÂB-I AŞK]\nKişinin ağırlığı, yerçekimine tâbi olmasından gelir; göğsel olan er•çekimine kapılan, ağırlıktan kurtulur.\n\nAşka düş olandan gayriyâtlar dökülür, bağlar çözülür \"kişi-lik\" kalmaz olur.\n\nAyrı bir parça sandığı nefs-i cüzzî yandıkça saflaşır dahası nefs-i küllî'nin de \"rûh\" olduğu anlaşılır, nihâyet nefsi rabbiyle, şahsı zâtıyla tanışır.\n\nGerçek erenlerin dilinde ne de güzel parlıyor:\n\"Hepisinden eyice bir gönüle girmektir\"\n\nDaha açık nasıl söylenebilir güzeller güzeli:\n\nBir kez yüzün gören kişi, ömrü geçe unutmıya\nTesbîhi sen olasın, dilinde ayruk nesne eyitmiye\nNamaza duran zâhidin gözleri seni görürse\nUnuda tesbîhini, mihrâba secde etmiye\n\nİşte böylece din tamam olunca muhabbet doğuyor, işâretler yerini buluyor:\n\nVechin üzre yazılan manâyı Kurân'ı gören\nEylemez evrâk içinde lafz-ı Kurân ile bahs\n[Cenâbı Mısrî]\n\nKitâbın lafzı mushâf, sûreti âlem ve manâsı zat, sıfat ve fiiliyle zuhûrda olan insandır.\n\nÇekirdekte meyvenin bütün hâli yazılıdır, noktayı bilen âlemi cümleten (kendi) bilir.\n\nHep kitâb-ı Hak'tır eşyâ sandığın\nO•okur kim vatânı seyrân eylemiş\n\nVatan sevgisi imândandır ve bir muvahhîdin vatan-ı aslîsi Allah'tır\n\nHelâl kıldı maşûğa âşık kendi kânını\nMaşûk nakşından okur her âşık Kurân'ını\n\nYüzüne yazılmış kitâbı, yüzünden okuyana; daha da eğlenmeyene selâm olsun...\n · 204h"
        }
      ]
    }
  },
  "id": 202108211345
}