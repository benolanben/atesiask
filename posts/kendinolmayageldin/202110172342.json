{
  "article": {
    "header": {
      "date_value": "17 Oct 2021 23:42",
      "title": "SINIRSIZ ÇÖZÜM",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202110172342.jpg"
    },
    "main_article": {
      "quotes": [
        {
          "type": "baslik",
          "text": "SINIRSIZ ÇÖZÜM"
        },
        {
          "type": "metin",
          "text": "[SINIRSIZ ÇÖZÜM]\nİşitecek kulağı olanlar Rûhullah makâmından işitti: \"Bir kuş gibi iki kere doğmadıkça göklerdeki cennetin krallığına yükselemezsiniz\"\n\nİnsan, sınırlanmaya hiç gelemez. Çünkü kendini ayrı sanarak koparıldığı \"özgürlük\" çok yüksek bir titreşimdir.\n\nBunu hissetmek için derin bir nefes alın ve kendinizin bir kuş ya da sizin için özgürlüğü temsil eden herhangi bir şeyle yükseldiğinizi hayâl edin.\n\nHavayı, yüzünüzde ve saçınızda hissedin. Vücudunuzun tüy kadar hafiflediğini ve geride kalan şeylerin nokta kadar küçüldüğünü hissedin.\n\nGündelik endişeler ne kadar önemsiz hâle geliyor değil mi?\n\nBiliyor musunuz kuşlara serbest...\n\nYerden yükselmek için ağırlık yapan bağları çözmemiz yeterli.\n\nO hâlde nefesi her bıraktığında korkuyu, beklentiyi, öfkeyi, pişmanlığı, özlemleri, hüsranı ve şu angaryayı da bırak; yüklerini salıver gitsin.\n\nOnaylanma ihtiyacını da bir kenara bırak.\n\nEski yargıları ve ezber görüşleri, hepsini hepsini bırak. Hepsi için ölü gibi ol ki özgürce uçabilesin; kimlikten başka kim tutar seni beni?\n\nOlanın olmasına\nOlmayanın olmamasına\nGüzellikle izin verelim\n\nOlanların farkında olduğun hâlde, zâten varacağın yuvada, özgür, bölünmemiş, açık ve aydınlık olarak anda tamamen hazırsın; bir eksiğin yok!\n\nBen sandığının bağları çözülünce, bir nefes bile ayrılmadığın kendine hoş geldin güzeller güzeli...\n\nNe zaman daralsan hatırla e mi?\nKuşlara serbest...\n · 196h"
        }
      ]
    }
  },
  "id": 202110172342
}