{
  "article": {
    "header": {
      "date_value": "11 May 2021 18:04",
      "title": "SÂHİBİNİN DİLİNDEN",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202105111804.jpg"
    },
    "main_article": {
      "quotes": [
        {
          "type": "baslik",
          "text": "SÂHİBİNİN DİLİNDEN"
        },
        {
          "type": "metin",
          "text": "[SÂHİBİNİN DİLİNDEN]\nEy Yahudi kafasında olanlar, yahudi idrakinde tenzihte duranlar, biri bir tek kendilerinde sananlar, ikilikte kalanlar, fenâ aldananlar\n\nAllah'ın bir tek kendilerine dost olduğunu düşünenler. Başkasının cehennemini, kendi cenneti yapanlar. Yalnızca kendilerini dünyâ ve âhirette iyiye ve güzele lâyık görenler\n\nBilmeyip bölenler, Allah'ı ve birliğini tanımadan, O'nun nâmına iş görenler\n\nO'nun adına yakanlar, O'nun adına yıkanlar, O'nun adına yargılayanlar\n\nÂdem olmadan adamlık, insan olmadan halîfelik peşinde koşanlar\n\nBaşkalarının enkâzı üzerine din inşa edenler, gözyaşı ile gül bahçesi sulayanlar\n\nEy İnsan'ı tanımadan İNSAN'a düşmanlık edenler, kendi kendilerine yazık edenler!\n\nAdına \"inanç\" dediğiniz afyonlarınızdan kurtulmanız için daha kaç çocuğu diri diri gömeceksiniz?\n\nEy HÛ'yu bilmeden Yâ HÛ'yu ağzından düşürmeyen ezberciler\n\nKaranlığa kurşun sıkanlardan da sizden ve yaptıklarınızdan da uzağız.\n\nBilmeden giyindiğiniz kostümün içinde yandığınıza, dokunduğunuz yerin yandığına, hâsılı size ve sizden açığa çıkan yangına şâhidiz sâdece...\n\nNâdânı terk etmeden yârânı arzularsın\nHayvânı sen geçmeden insânı ârzularsın\n\nBekleyin görecektir duranlar yürüyeni!\n · 219h"
        }
      ]
    }
  },
  "id": 202105111804
}