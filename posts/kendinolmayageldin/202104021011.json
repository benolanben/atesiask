{
  "article": {
    "header": {
      "date_value": "02 Apr 2021 10:11",
      "title": "BEN DEDİĞİM 1",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "BEN DEDİĞİM 1"
        },
        {
          "type": "metin",
          "text": "[BEN DEDİĞİM 1]\nGelip geçerken günler, kurduğumuz cümlelerden bâzıları:\n\nBen 10 yaşındayımmm\nİşte 40 yaşıma girdimmm\nBen yalnızımmm\nBen âşık oldummm\nŞimdi çok heyecanlıyımmm\nBak gene depresyondayımmm\nÖğle yemeğindeyimmm\nKitap okuyorummm\nBen bekârımmm\nEvliyimmm\nBoşandımmm\nÖlüyorummm\n\nHemen fark etmişsinizdir, bu ifadelerin her birinde, daha sonra değişecek olan türlü duygular, düşünceler, zihin durumları, ilişkiler veya faaliyetlerle renklendirilen temel benliğimizden, asıl varlığımızdan \"BEN-İM\" den bahsediyoruz. \n\nBen öznesine eklenen bu tanımlamaların her birinde varlığımıza geçici bir nitelik-özellik eklenir ve sonuç olarak \"BEN-İM\" \"Ben şuyum veya buyum\" olur ya da en azından öyle görünür.\n\nBEN bir kap ise deneyimler bu kabın içinden geçenler yâni deneyimin içeriği sürekli değişiyor. Hiçbir duygu, düşünce, zihin durumu, faaliyet veya ilişki bizim için vazgeçilmez, olmazsa olmaz değildir. \n\nGeçici olarak benliğimizi nitelendiriyor, sınırlandırıyor gibi görünüyorlar ancak temel varoluş hissimiz baştan sona aynı kalıyor. Bu, sürekli değişen deneyimlerimizin değişmeyen arka planıdır.\n\nŞimdi, dün olduğumuz, geçen yıl olduğumuz ve küçük bir çocukken olduğumuzla aynı değişmeyen benliğiz.\n\nTıpkı yalnızlık ya da depresyon yaşayan benlik, heyecanlanan ya da âşk deneyimini tadan aynı benliktir, bir ilişkisi olanın şu anda bekar olanla aynı olması gibi...\n\nSonuçta ben, aynı bense hep aynı kişi olduğumuza dair bu inancın sebebi nedir? \n\nYakından bakılırsa düşüncelerimiz, hayallerimiz, hislerimiz, algılarımız, faaliyetlerimiz veya ilişkilerimizden hiçbiri aynı kalmaz. Yine de hiç şüphesiz tüm değişen deneyimler boyunca tutarlı bir şekilde işleyen geçerli bir akım vardır.\n\nTıpkı bir ekranın bütün filmlerin üzerinde oynandığı sabit bir arka plan olması gibi, varlığımız, benliğimiz de tüm değişen deneyimlerde, değişmeyen faktördür. \n\nKesintili, aralıklı bu görüntü kümesine süreklilik, akış kazandıran ekranın varlığıdır ki filmin ayrı-bölünmüş bir dizi şeklinde parça parça değil de bölünmemiş bir bütün olarak görünmesine izin verir.\n\nBenzer şekilde, varlığımız da sürekli değişen nesnel parçalı deneyim akışına, kendi bütün varlığından bahşederek, birlik ve süreklilik sunar.\n · 224h"
        }
      ]
    }
  },
  "id": 202104021011
}