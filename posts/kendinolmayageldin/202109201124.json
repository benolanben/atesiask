{
  "article": {
    "header": {
      "date_value": "20 Sep 2021 11:24",
      "title": "NEFESSS BİR",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202109201124.jpg"
    },
    "main_article": {
      "quotes": [
        {
          "type": "baslik",
          "text": "NEFESSS BİR"
        },
        {
          "type": "metin",
          "text": "[NEFESSS BİR]\nKalp atışımız gibi nefesimiz de hayatımızdaki en güvenilir ritimdir. Bu sabit ritme uyum sağladığımızda, nefesimiz yavaş yavaş bize zihnin orijinal sessizliğine, kalbin enginliğine, yuvaya geri dönmeyi öğretebilir.\n[D. Farhi]\n\n- Geldi geçti ömrüm benim, rahat bir nefes almadım âlemde\n\nBitmez hikayenden bir dakikalığına gülümseyerek çıkabilir misin?\n\nŞimdi bu bedenden geçen nefha-i Rahmân olan nefesin farkına varasın, kendine geleceksin...\n\nNefes sayesinde var göründükleri halde bir ömür bedenlerine girip çıkan havayı bir kez bile fark etmeyen insanlar var. Kendilerinden bu kadar uzakta yaşıyorlar.\n[A. Chah]\n\nBir balıktan duydum:\n\"Çizgiler çizilmeden önce nefes herşey demekmiş ve ustam bana nefesin su olduğunu öğretti\"\n\nBen-im nefesim değil\nHer nefes, hayatın nefesi\nHer nefes O'nun nefesi\nSerin bir öpücük gibi\n\nNefes irfan ve hikmet dolu\nSen senliğinden boş ol\nBırak nefes kılavuzlasın seni\nKendi aşkın yoluna\n\nHayat gelir ve gider\nNefes gelir ve gider\nElbet bu bedene de uğrar\n\nZihin, nefesi düşünmediğinde \nNefes akar\nNefesi düşündüğünde \nNefes akar\nTek fark\nBuna kendi sebep olmuş\nGibi davranan egodur\n\nBâzen sadece nefesimin farkında olduğumda, bedene girip çıkan bu havayı adım adım takip ettiğimde târifsiz bir neşe doluyor içime...\n\nSonra \"iş\" yapmadan duramayan zihin:\n\"Yapacak daha önemli işlerim var\" \ndiye bir balon şişiriyor\n\nOysa nefes hayâtîdir!\nNefes almaktan daha önemli olan nedir?\n\nMadem buraya kadar geldin al sana açık bir sual:\n\nFarkında mısın?\nŞu anda ne yaptığının farkında mısın?\nNefesinin farkında mısın?\nAyağının yere bastığının farkında mısın?\nVarlığının farkında mısın?\n\nElbette sana bir cevap verecek değilim\n\nSize nihai cevapları sunmaya çalışan insanlar aslında o cevapları kendileri de bilmezler. Çünkü bilseler, nihai cevapların verilemeyeceğini, yalnızca alınabileceğini de bilirlerdi.\n\nİnsanlar bir yana nefes çok ilginç bir şey.\n\nMeselâ nefesi alan sen misin?\nYoksa nefeslenmiş mi oluyorsun?\nBu eylemin öznesi kim nesnesi ne?\n\nNe varsa içinde\nİpucu da içinde...\n\nNEFES DEVÂM EDİYOR...\n · 200h"
        }
      ]
    }
  },
  "id": 202109201124
}