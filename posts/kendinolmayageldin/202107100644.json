{
  "article": {
    "header": {
      "date_value": "10 Jul 2021 06:44",
      "title": "EŞYÂNIN GERÇEĞİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107100644.jpg"
    },
    "main_article": {
      "quotes": [
        {
          "type": "baslik",
          "text": "EŞYÂNIN GERÇEĞİ"
        },
        {
          "type": "metin",
          "text": "[EŞYÂNIN GERÇEĞİ]\nKendin gizleyip bildirmek çün yarattı âlemi\nNe var bunca lisan o cümleden tercüman söyler\n[A. ZIYÂ]\n\nVar görünen her bir şey, kimse, olaydan \"bilinmekliği sevme\" murâdı gerçekleşiyor.\n\nAma bilen ayrı bir öznenin, bilinen ayrı bir nesneyi bilişi gibi değil, her baktığı yüzde, kendini aynada tanır gibi...\n\nHava, ateş, su, topraktan geçip madenden insana varan sonsuz yokluğun gizli hazînesini, sonlu varlık olarak açma hikâyesi, bilinme merâkı, sevilme isteği ancak ahsen-i takvîm'e gelince kemâl buluyor; o sonsuz potansiyel eşyâ aynasında kendini, seyrini tanıyabiliyor ve \"elhamdulillah\" duyuluyor.\n\nHer varlık, başka bir şekilde okunmak için, sessizce haykırır.\n[S. WEIL]\n\nÇakıl taşı suya bakıyor; bilmiyor\nGül fidanı göğe bakıyor; bilmiyor\nArı çiçeğe bakıyor; bilmiyor\nÖküz trene bakıyor; bilmiyor\nNihâyet insan, aynaya bakıyor\nSessizce gülümsüyor...\n\nAradığın hakikat\nEşyanın gerçeği\nTaşta, uyur\nÇiçekte, rüya görür\nHayvanda, uyanır\nİnsanda, uyandığının farkına varır\n\nKimse, kendini sevmeyene göstermez\nAşka düşüp sevmediği kalmayınca\nBasîretle hayrân olan\n\nHer yüzden görünen cânân benmişim\nAmmâ ben, ben değilmişimmm\n\ndeyince güler ve evren gülmeye başlar; \nfilm oracıkta biter.\n\nBütün bu film, zevk ile seyredilmek için var imiş meğer...\n\nHeyhât ancak ölümü tadan kimse, filmin içinden çıkınca izlemeye başlıyor filmini.\n · 210h"
        }
      ]
    }
  },
  "id": 202107100644
}