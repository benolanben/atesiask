{
  "article": {
    "header": {
      "date_value": "04 Aug 2021 07:49",
      "title": "SES(SİZLİĞ)İNİ AÇ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108040749.jpg"
    },
    "main_article": {
      "quotes": [
        {
          "type": "baslik",
          "text": "SES(SİZLİĞ)İNİ AÇ"
        },
        {
          "type": "metin",
          "text": "[SES(SİZLİĞ)İNİ AÇ]\nHareketsiz, dingin bir göl yıldızları, ayı ve güneşi yansıtır. Ama gürültülü, titreşen bir göl kesinlikle hiçbir şey yansıtmaz. Benzer şekilde zihni hareketsiz, kendi sakin, rahat ve huzurlu görünen bir şahıs, sâhilde olsa da zâtını, kendi ilâhî yanını, okyanusu yansıtmaya başlar. \n[R. Adams]\n\nBu sabah güneşin doğuşunu hiç duydunuz mu?  Peki ya dün gece ayın çıktığını duydun mu?\n\nBize gücün gürültülü, güçlü, saldırgan ve biraz da korkutucu olduğu öğretildi. \n\nHayır hayır öyle değil. \n\nEvrenin akışı, büyük güçler sessizlik içindedir.\n\nGürültü yapan, tantana çıkaran, ortalığı velveleye veren, görünmek isteyen hep \"ayrı benlik\" yâni egodur.\n\nNeden mi?\nVarlığı sanal olduğu için sürekli diğer ayrı benlikler tarafından onaylanmaya ihtiyaç duyar.\n\nAslında çok kolay\nAma ego basit bir şeyi başardım saymaz\nZîrâ buradan puan toplayamaz\nVe sürekli karmaşıklaştırmak ister\n\nHiçbir çaba gösterme\nSadece sessiz ol \nGürültülü yüzey diyalogları sönecek \nDalga ve gürültü kabukta görünüyor\nDerinlerdeki sükûneti bir kez farkedince\nİçin dışına vuracak\nTestide ne varsa o sızacak\nÇok basit değil mi\nİstersen dinle\n\nSükûtun nabzını dinlemek, nerede olursan ol vâr olmanın, akışı hissetmenin en kolay ve doğrudan bir yoludur.\n\nKulağına gürültü gelse bile, seslerin altında ve arasında her zaman bir sessizlik vardır. Sessizliği dinlemek hemen içinizde bir dinginlik yaratır.\n\nÇünkü sessizlik, evrenin ebedi fon müziğidir. En gürültülü sokak bile sessizliğe boğulur, sadece kulak verip dinleyenler duyabilir.\n\nBu nedenle gerçek sessizlikte hiçbir şey dışlanmaz, bütün âlem onun içindedir, herhangi bir anda, ondan ortaya çıkar ve onda kaybolur.\n\nEvet bir sessizlik var\nOrada kişisel hiçbir şey yok\nKimsenin emeğinin meyvesi değil\nHuzur, barış var ama barış gücü yok\nBu huzur ancak kişi-lik gürültüsü\nKesildiğinde duyulabilir\n\nAyrı \"ben-im\" yokluğunda\nDikkat dağıtıcı hiçbir şey kalmaz\nEvrenin fon müziği duyulur\nBütün resim bu tuvalde \nKendi ahengi içinde yerini bulur\n\nSessizlik...\n\nSöz yokluğundur varlığın değil\nSessizlik kişisel değil\nŞimdi sessizliği yükselt\nKişi sesini değil\nÇiçekleri büyüten yağmurdur\nGök gürültüsü değil\n · 207h"
        }
      ]
    }
  },
  "id": 202108040749
}