{
  "article": {
    "header": {
      "date_value": "09 May 2021 10:14",
      "title": "GEÇMEYEN NE",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202105091014.jpg"
    },
    "main_article": {
      "quotes": [
        {
          "type": "baslik",
          "text": "GEÇMEYEN NE"
        },
        {
          "type": "metin",
          "text": "[GEÇMEYEN NE]\nSâdece bir duyguya kapılıp ömrünü tüketen, bütün bir günü, bir düşünce içinde kaybolarak geçiren; \"kaybolan gölgeler\" değil miyiz?\n\nOysa çözümü çok basit:\n\nKendini, duygu ve düşüncelerde kaybetme.\nDuygu ve düşüncelerin sende görülmelerine ve yine sende kendilerini kaybetmelerine izin ver.\n\n- Bunun için ne yapmalıyım?\n\nFazladan hiçbir şey...\nÖnceden yaptığın şeyi bırak yeter!\n\nAçık ve boş olan perde, duygu düşünce yansıması olan filmin akmasına izin vermekten başka ne yapıyor ki?\n\nAslında \"ben\" diye durduğunuz yeri değiştirmekten başka bir şey de yapmıyorsunuz; kendini sürekli akan bir duygu ve düşünce bulutunun aksine gökyüzü \"farkındalığı\" olarak bil.\n\nBu çözüm, bizi doğru yere yerleştiriyor, aslında zaten bulunduğumuz yer.\n\nYani sadece farkettiniz. Bu gerçekten uygulanabilecek bir şey değil. Daha çok fark ediyoruz. Zamanla daha da netleşecek.\n\nGerçekte \"duygu ve düşüncelerde kaybolmak\" bir uygulamadır. Buna o kadar çok alıştık ki yaptığımız bir faaliyet olduğunun bile farkında değiliz çünkü bu tutumu \"ben olma alışkanlığı\" sanıyoruz.\n\nDolayısıyla, ayrı bir benlik adına düşünme, hissetme, yaşama faaliyetine son vermek için, bunun bir etkinlik olduğuna yani olduğumuz değil yaptığımız bir şey olduğuna iknâ olana dek \"farkındalık pratiği\" yapmalıyız.\n\nDoğrusu  tam tersi, ayrı bir benlik gibi davranmayı bırakmalıyız.\n\nBu, yeni eklenen yeni bir uygulama değil. Bu, daha önce farkında olmadığımız eski bir uygulamanın sona ermesidir. Alışkanlığa dönen önceki uygulamanın gevşemesi. \n\nKendi aslî doğamızı açığa çıkarmak için aradaki ayrı benliğin hayâlî tabakasını soymak gibi...\n\nSen rüzgar gülü değilsin. Kendini duygu ve düşüncelerde kaybetme ey can! Bırak onlar, sende kaybolsunlar...\n\nBu sâyede, durduğumuz yerin kaçınılmaz bir sonucu olarak, ancak bir duygu ve düşünceye yapışarak kendini ifade edebilen faaliyetler ve ilişkiler yavaş yavaş azalacaktır.\n\nBu da gerçekte ne olduğunuzu ifade eden duygu, düşünce, faaliyet ve ilişkiler için kendinize açık, boş bir alan bırakır.\n\nBir kişilik yükü altında yaşamak azaptır; yükten kurtulunca ferahlarsın güzeller güzeli...\n · 219h"
        }
      ]
    }
  },
  "id": 202105091014
}