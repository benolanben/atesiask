{
  "article": {
    "header": {
      "date_value": "22 Aug 2021 08:40",
      "title": "GÖZÜ ÜZERİMDE",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108220840.jpg"
    },
    "main_article": {
      "quotes": [
        {
          "type": "baslik",
          "text": "GÖZÜ ÜZERİMDE"
        },
        {
          "type": "metin",
          "text": "[GÖZÜ ÜZERİMDE]\nDinle dostum, ayaklarının altında çatırdayan her yaprak, kendine gelmen için kişisel bir davettir. Tanrı'yı, ​​O'nun gözleriyle aradığını düşündün mü hiç?\n[Adyashanti]\n\nGözlerimde yaşıyorsun başka nereye bakayım. Kalbimin krallığına kurulmuşsun, başka nereye seyahat edeyim? \n[Cenâbı Mevlevî]\n\nParmağınla, bedeninin içinde oturan, hayatından sorumlu, gözlerinle bakan, kulaklarınla duyan, bedeninde yaşayan varlığa işaret edebilir misin ey cân?\n\nGözlerinin sana söylediklerine inanmayasın. \n\nSınırlı zihin gözlüğünü taktığında, gösterdikleri tek şey, sınırlamalardır.\n\nKalbin açıklığında, sezginin sonsuzluğundan doğan bir anlayışla bak!\n\nZâten bildiğini hatırlamak için bak\nUçmanın yolunu o zaman göreceksin\n\nBirbirimizin kollarında uzanıyoruz\nSınır gören gözler kapalı ve parmaklar açık \nve işte dünyanın bütün renkleri \nateş ipleri gibi bedenlerimizden geçiyor\n\nBirbirimize aynı nefesle bağlanıyoruz\nAynı ateşi hissediyoruz\nAynı toprakta yürüyoruz\nİçimizde aynı su dolaşıyor\nSen bensin işte\nBen senim işte\nNe diye iki görür olmuşuz\n\nNe diye bu direnme böyle, ne diye?\nNe diye aydınlıktan kaçar aydınlık, ne diye?\nTopumuz bir tek olgun kişiyiz, bir tek\nNe diye böyle şaşı olmuşuz, ne diye?\n\nMâdem bütün ocak aynı ateşle ısınıyor, tek bir suyun akışı, tek bir havanın dolaşımı ise ayaklar altındaki bu nemli toprağı bağlayan, bizi biz yapan bir işte!\n\nAyrı bir benle müdahale etmeyi bıraktığımızda, \"düşünen, isteyen, yapan ben-immm\" kaybolduğunda, uğraştığımız her şey, kendiliğinden gözlerimizin önünde dönüşüverecek.\n\nSuyu ve güneşi koruyan aynı güç, bizimle de mükemmel bir şekilde ilgileniyor, rahat ol güzeller güzeli...\n · 204h"
        }
      ]
    }
  },
  "id": 202108220840
}