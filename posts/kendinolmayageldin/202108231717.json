{
  "article": {
    "header": {
      "date_value": "23 Aug 2021 17:17",
      "title": "BİR OYUN DÖNÜYOR",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108231717.jpg"
    },
    "main_article": {
      "quotes": [
        {
          "type": "baslik",
          "text": "BİR OYUN DÖNÜYOR"
        },
        {
          "type": "metin",
          "text": "[BİR OYUN DÖNÜYOR]\nOnu bir başkasına râmoluyor sanırım\nGörsem pencerelerde soyunan bir \"karaltı\"\n\nKaraltı nedir?\nKim veya ne olduğu\nTam olarak seçilemeyen\nKoyu renkli şekil\n\nÂlem sahnesinde gerçeği samimiyetle aramanın bedeli, en çok değer verdiğiniz inanç ve fikirlerinizin, üzerine ışık düşen bir karaltı gibi silinip gitmesidir\n\nAdı soyadı ve CV'si olan o kimlik var ya\nO sâdece bir karaltı!\n\nZaman ve mekana bağlı, sınırlı bir ben misiniz, yoksa zaman ve mekan sizin içinizde bir belirip bir kayboluyor mu?\n\nDurun hemen akıl yürütüp anlamaya çalışmayın\n\nZihin, gerçek doğanızı anlamanıza yardımcı olacak bir araç değil, onu doğrudan deneyimlemenizi engelleyen bir perdedir\n\nBir tiyatro fikredelim bir kere:\n\nOlduğu gibi duran bir sahne var ve içinde türlü oyunlar gösterimde, maşallah biri gidiyor biri geliyor.\n\nDirenenler gevşeyip\nZihnin perdesi açıldığında\nKalbin imkanı şunu kabul edecektir\n\nBir o yana bir bu yana gidip duran, dünyanın içinde dönen sen değilsin aksine dünya senin içinde dönüyor\n\nAma yine de bir illüzyon, yanılsama, şüpheyi (şubh:karaltı) yok etmek imkansızdır ancak onu olduğu gibi görmekle gücünü elinden almak mümkündür\n\nYanlışı yanlış olarak görmek yeter; toz kalktığında ayna parlar, aldatıldığını fark ettiğinde alışveriş kendiliğinden biter değil mi?\n\nVe bu hayal perdesinde\nBir başkasıyla savaştayken\nAslâ kendinle barış içinde olamazsın\n\nNihâyetinde \"başka\" yok \nSenlik benlik bişi yok\nVarsa yoksa bir tek kendisi\n\nBütün yaşamın arkasında olan \nTek bir akışın sonsuz sayıda \nFarklı görünen anlık ifadesi var\n\n\"Ayrılık, en büyük yanılsamadır\"\n\nVe yanılsama fark edildiğinde \nKendine bir inanan kalmadığında\nElbet sona erecektir\n\nSahte olarak gördüğün şey çözülür\nOna inanarak onu sen ördün\nFark ettiğinde çözülmek yanılsamanın \nÜzerine ışık düştüğünde kaybolmak\nkaranlığın doğasıdır\n\nKendi sahteni yok edemezsin\nçünkü onu yaratıp duran sensin\n\nBakışını ondan çek\nGörmezden gel\nÖtesine geç\n\nİlgi ve dikkatle sulanmadığında\nTekrar tekrar inanmayanı\nBir üfleyeni kalmadığında\nO balon sönecektir\n\nNe olursa olsun\nSenin tarafından\nSenin aracılığınla olur\nSen algıladığın her şeyin yaratıcısı \nTadını çıkaranı ve yok edenisin\n\nBilmem ki sen neyin nesisin\nGüzeller güzeli\n · 204h"
        }
      ]
    }
  },
  "id": 202108231717
}