{
  "article": {
    "header": {
      "date_value": "11 Sep 2021 07:58",
      "title": "BİR AŞK ÂYETİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "BİR AŞK ÂYETİ"
        },
        {
          "type": "metin",
          "text": "[BİR AŞK ÂYETİ]\n- Ne zamandan beri farkındasın?\n\nSen 'kendi' farkındalığın için sınır bulamıyorsan ve ben de 'benim' farkındalığım için sınr bulamıyorsam, iki ayrı sınırsız farkındalık olabilir mi?\n\nElbette hayır\n\nSadece tek bir bölünmemiş farkındalık olabilir, sen O'sun, ben O'yum işte ve senlik benlik bişi yok, seni beni O oynuyor bu kadar basit, bu kadar yakın!\n\nPeki farkındalığın başına bir şey gelebilir mi? Bozulabilir mi? Kaybolabilir mi?\n\nFarkındalığa asla bir şey olmaz. Bu basit gerçeğin farkına varmak huzûrun ta kendisidir.\n\nSûre-i İhlâs yayında ve \"Ene'l Aşk\" okunuyor dinlemesini bilene:\n\nBu aşk bir bahr u ummandır\nBuna hadd u kenâr olmaz\nDelîlim sırr-ı Kurân'dır\nBunu bilende âr olmaz\n\n(Burada âr \"varlık\" manâsınadır)\n\nSüregeldik ezelî'den\nPîrim Muhammed Ali’den\nŞarâb-ı lâ-yezâlî'den\nİçenlerde humâr olmaz\n\nEğer âşık isen yâre\nSakın aldanma ağyâre\nDüş İbrahim gibi nâre\nBu gülşende yanâr olmaz\n\nKıyamazsan baş u câna\nIrak dur girme meydâna\nBu meydanda nice başlar\nKesilir hiç sorâr olmaz\n\nHak ile hâk olanlara\nKendi özün bilenlere\nDost yolunda ölenlere\nKan pahâsı dinâr olmaz\n\nBiz âşığız biz ölmeyiz\nÇürüyüp toprak olmayız\nKaranlıklarda kalmayız\nBize leyl ü nehâr olmaz\n\nBak şu Mansûr’un işine\nHalkı üşürmüş başına\nEne’l-Hakk’ın firâşına\nDüşenlere tımâr olmaz\n\nİşte bu sırr-ı Kurân’dır\nKüllü men aleyhâ fân'dır\nİki kapılı bir handır\nKonan göçer, karâr olmaz\n\nYeryüzü sahnesinde bir form alan kim varsa hepsi geçicidir, nesnel âlem dönüşümler hâlinde\ndevam eder.\n\nSıfatlanan yüzlerin sâhibi olan ve fiilerinin açığa çıktığı bütün varlığı, zâtıyla tutan Rabbinin yüzü bâki kalır.\n\nBunu farkındalığı az nimet mi?\n[Rahmân:26-27-28 zevkiyle]\n\nSeyfullah sözünde mesttir\nŞeyhinden aldığı desttir\nDîvâne-râ kalem nîst'tir\nNe söylese kınâr olmaz\n\nAşktır imam bize, iki yana dönmekle bozulmayan birliğe uyanlara selâm olsun...\n · 201h"
        }
      ]
    }
  },
  "id": 202109110758
}