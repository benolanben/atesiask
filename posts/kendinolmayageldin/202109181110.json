{
  "article": {
    "header": {
      "date_value": "18 Sep 2021 11:10",
      "title": "SUYUN SESİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "SUYUN SESİ"
        },
        {
          "type": "metin",
          "text": "[SUYUN SESİ]\n- Biz neye bakıyoruz böyle?\n\nSes dalgası verilen suyun x100 kadar yavaşlatılmış görüntüsüne.\n\n- Niçin gösterdiniz bunu peki?\n\nSuyun sesi söylüyor bilip de söyleyemediklerimi, uzun geceler aşk ettiklerimizi belki de...\n\nSuyun, bir formu olan hâli denize doğru yatay, suyun formsuz buhar hâli ise  göğe doğru dikey süzülüyor.\n\n- Bunları okuyunca kendimi çok kaba hissediyorum.\n\nBir çiçek bul sevecek veya bir yüz teşekkür edecek; suyun düğümü çözülecek.\n\nBakışların bir çiçeği okşadığında, oradan yukarı zıplayabiliyorsun, bunu biliyor musun?\n\nEn yakın gülen yüzden sonsuza incelebiliyoruz.\n\nMesela bir kuş sesine tutunup yükselebiliyoruz, ne de olsa kuşlara serbest...\n\nAma kendi doğal hâlimizi dinlemek için uçurum zihnin elinden tutup uçurmak lâzım:\n\nBunun için pencereyi açık bırakmalı\nKuş sesi dolsun diye içeri\nAkan suyun billur sesi\nRüzgarda hışırdayan yaprakları\nÇağıracak birlikte oynamak için\n\nZihnin dar odasından çıkalım ve farkında olalım yeter apaçık âyetlerin...\n\nHepsi hepsi Kend'özü\n\nBoşluk: Sessizlik \nHava: Ses+dokunuş\nAteş: Ses+dokunuş+renk\nSu: Ses+dokunuş+tat\nToprak: Ses+dokunuş+renk+tat+koku\n\nBak işte çeşitleniyoruz\nDört anamız, evvel malzememiz\nSonra üç oğuldan süzülüp geliriz:\n\nMaden-mineral: uykuda\nBitki-nebat: rüyada\nHayvan: ayakta\nİnsan: farkında\n\nHer şeyin özü benim, ayırmadan seveyim, daha da ses etmeyeyim...\n\nİşte bunu fark etmenin tam zamanı, bunun için var görünüyoruz güzeller güzeli\n · 200h"
        }
      ]
    }
  },
  "id": 202109181110
}