{
  "article": {
    "header": {
      "date_value": "30 Jul 2021 08:48",
      "title": "BEN SINIRI",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107300848.jpg"
    },
    "main_article": {
      "quotes": [
        {
          "type": "baslik",
          "text": "BEN SINIRI"
        },
        {
          "type": "metin",
          "text": "[BEN SINIRI]\nVücudumuz sandığımız\n\"ten kafesinin\" etrafında \nbilinçsizce açıp kapattığımız \nsayısız alandan oluşan \nesnek ve geçirgen \nlatîf katmanlı bir\nyokluk dokumuz var\n(etheric body)\n\nGörünenler bizim dış-kaslarımız gibidir\nEsnetebilir, kasabilir veya gevşetebiliriz\n\nKasıldığımızda, varlığımızda, duruş ve eyleyişte, kafes içinde, küçük ve sınırlı görünmemizi sağlar \n\n\"Ben çerçevesi\" çizer bu kaslar\nYeterince açıldığındaysa evren\n\nGözleriniz nerede duruyor? \n\nSadece nasıl gördüğünüzü değil gözlerinizden nasıl enerji dolu, hayat dolu, canlı bir akışın yayıldığını hissedebiliyor musunuz?\n\nElinize aldığınız bir şeye bakarken, bakış eşya ile kesilen şeyde durmaz, deler geçer...\n\nSadece zihinde\n\"içerde\" ben \nve \"dışarda\" benden ayrı şeyler\nolarak \"dünya\" sınırı çizilir\n\nAyakta durduğunuzda\nToprakla bağlantınız\nayaklarınızın ötesine\ntoprağın derinliklerine\nkadar uzanmıyor mu?\n\nYerden göğe, dikey olarak nasıl genişlediğinizi hissedin.\n\nÖrneğin kolunuzu öne uzattığınızda, \nkol boyunca akan doğal akıntıyı hissedin\nAncak parmaklarda durmayın\nSınır orada bitmiyor \nUzantıyı devam ettirin\nkolunuzun ötesine \nsonsuza değene dek\nAkmasına izin verin\nParmaklar hissediyor\n\nBedenin sınırlarını \nben sınırını • ten sınırını\nhiç de önemseyen\no ince akışı hissedin\n\nYerinizi ayırdığınız yeter\nArtık ismi resmi ayırmayın\nKapladığınız alanın \nfiziksel bedeninizle\nhiçbir ilgisi yok\n\nVarlığınız teninizde bitmiyor\nSadece otururken bile bakışlarınızı uzatın\nErişiminizi genişletin\nDaha, daha genişletin \nZihinden başka yerde\nDuvarlar yok\n\n\"Ben sınırı'\nne maddenin \"ten sınırı\"\nne zihnin dar odası değildir \nGüzeller güzeli...\n\nNeye \"ben\" demeyeceğini bil\nZira her söz, her tanım dar gelir\nBen olan ben'e az gelir\n\nAşktan yana söz duyunca\nBu yüzden susulur\n\nAşkın tüyden kılıcını uzatınca\nBoşluk ikiye bölündü:\nBüyük ateş, içinde saklamış kışı\nBu ne serin bir esinti akışı\n\nBaşın göğe uzanan\nAyağın yere bakan yüzün\n\nHadi şimdi en yakın ağaca sımsıkı sarıl\n\"Bedenin\" arada sınır olmasına izin verme\nTek bir hayatın aktığının farkında mısın?\n\nEV(ren)in parmak uçlarında kıpır kıpır\nHissediyor musun?\n · 207h"
        }
      ]
    }
  },
  "id": 202107300848
}