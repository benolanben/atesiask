{
  "article": {
    "header": {
      "date_value": "26 Jul 2021 13:46",
      "title": "HELE BİR DUR",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "HELE BİR DUR"
        },
        {
          "type": "metin",
          "text": "[HELE BİR DUR]\n- Elin kolun oynamasın komşum\n\ndiyen \"Kâtil Yavuz\" karakteri vardı bir zamanlar... Bizimkiler'i izleyenler hatırlayacaktır.\n\nKendimizde pek göremeyiz ama bize ayna olmuş insanlara bir bakalım, durdukları yerde durabiliyorlar mı?\n\nYaşlısı genci pek çoğumuzun müzmin hastalıklarından biri de bu, oramızı buramızı kıpırdatmadan duramıyoruz.\n\nBir elimizde tesbih veya kalem dönüp duruyor. Çoğumuzun ayağı \"huzursuz bacak sendromu\" ile yerinde sayıyor. İki nefeste bir telefona giden bakışları saymıyorum bile...\n\nOysa Kızılderili bilgeliğinin yaptığı gibi çocuklara ilk önce\n\nHiçbir şey yapmadan \nkımıldamadan, kaşınmadan oturmayı \nbir şey yapmadan uzun uzun oturmayı\nboş boş oturmayı öğretmek lazım \nbütün derslerden önce\n\nMutsuzluğun tek nedeni, insanın odasında sessizce nasıl oturacağını bilememesidir \n[B. Pascal]\n\nBedeni sükûnet içinde hareketsiz tutamazsanız, zihnin fırtınasını da dindiremezsiniz.\n\nSen hiç kendi nefesini dinledin mi ey can?\n\nBedenin sessizliğini bilmiyorsanız, \nZihnin sessizliğini anlayamazsınız. \n\nEylem ve sessizlik birlikte gitmeli. \nEylem varsa sessizlik de olmalı\n\nSessizlik varsa sadece hareket değil\nBilinçli eylem, farkındalıklı iş ve oluş da olabilir\n\nHenüz zihindeyken, düşüncelerin arasındaki sessizliğe\n\nEyleme dönüşünce, davranışların arası olaysız âna\n\nSöze düşünce, kelimelerin arasındaki boşluğa dikkat et\n\nOnu keskin bir farkındalıkla yakala, tam da oraya basarak \"sonsuza incelmek\" için ilk adımı atabilirsin.\n\nYok-var\nYok-var\nYok-var\n\nŞahsın, zâtını her nefes \"belâ\" ikrârıyla kabul ettiği, varlığın doğal akışı olan \"kulluk\" böyle de okunabilir güzeller güzeli.\n\n... Kıpırdama!\nOrman nerede olduğunu biliyor\nSâdece seni bulmasına izin vermelisin.\n · 208h"
        }
      ]
    }
  },
  "id": 202107261346
}