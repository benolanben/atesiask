{
  "article": {
    "header": {
      "date_value": "01 Aug 2021 07:37",
      "title": "GERÇEK•KALANDIR 1",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108010737.jpg"
    },
    "main_article": {
      "quotes": [
        {
          "type": "baslik",
          "text": "GERÇEK•KALANDIR 1"
        },
        {
          "type": "metin",
          "text": "[GERÇEK•KALANDIR 1]\nZaman: MS 4. yüzyıl \n\nMekan: Sina çölünün kalbinde bir Rum Ortodoks Manastırı \n\nHedef: Zorlu koşullarda, zorlu uygulamalarla Tanrı ile bir olma deneyimi\n\nSaat: 03:00 a.m.\n\nBaşka bir ibadet gününde daha, rahipleri uyandırmak için zil çalınıyor.\n\nKardeş Thomas da küçük hücresinde uyanır, keşiş cüppesini giyer, zünnar kemerini ince gövdesine bağlar, bir kandil yakar ve Mezmurları okumaya başlar. \n\nSaat beşte kapşon başlığını başına çeker ve keşişlerin sessizce yulaf lapası yedikleri ortak yemek odasına gider. \n\nBirlikte ibadet edildikten sonra hücrelerine dönerler. \n\nThomas, sabah ışığının ve temiz havanın içeri girmesi için rutubet dolu hücresinin ahşap penceresini ardına kadar açık bırakır.\n\nBir ışık huzmesi onu şaşırtan ve bir an için sersemleten bir şeyi ortaya çıkarır.\n\nKumlu zemin ve duvarın birleştiği yerde küçük bir çiçek yüz göstermiştir. \n\nBütün gün dikkati dağılır, vücudunda tuhaf bir enerji hisseder. Bu küçük oda arkadaşı onu nasıl bu kadar etkileyebilir? Sessizlik yemini ettiği için bunu kimseyle tartışamaz. \n\nErtesi gün o çiçek açar;\ngüzel, narin ve kusursuz.\n\nGüzel çiçeğin görüntüsü Thomas'ın dikkatini dağıtır ve içinde uyuşmuş duygular uyandırır.\n\nİçini kıpır kıpır yapan bir heyecan hisseder ama zihni ona, zevkin manevi çalışmaya müdahale ettiğini, ilâhî olanla bağlantı kurmak için maddi olandan uzaklaşması gerektiğini hatırlatıyor. \n\nManastırda dünyevi zevkler yasaklanmıştır çünkü bunların ilahi olanın aşkınlığını gizlediğine inanılır.\n\nBütün gün aklı ve duyguları çatışır. Akşam olduğunda aklı galip gelir ve Kardeş Thomas çiçeği kökünden söküp çitin üzerinden atar.\n\nBu dinlediğiniz sadece efsane değil gerçek bir hikaye. İlgili manastır hâlâ çetin ceviz keşiş adaylarını kabul ediyor ve bu vâkıa kendi kayıtlarında belgelenmiştir.\n\nSizi bu tür uygulamalara sevk edebilecek ruhani mezhepler bugün de vardır, hem de inanın çok uzakta değiller.\n\nVE DEVÂM EDİYORUZ...\n · 206h"
        }
      ]
    }
  },
  "id": 202108010737
}