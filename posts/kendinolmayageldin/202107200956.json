{
  "article": {
    "header": {
      "date_value": "20 Jul 2021 09:56",
      "title": "FEDÂ OL•SUN",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107200956.jpg"
    },
    "main_article": {
      "quotes": [
        {
          "type": "baslik",
          "text": "FEDÂ OL•SUN"
        },
        {
          "type": "metin",
          "text": "[FEDÂ OL•SUN]\n•\nHava ve ateş suda, su toprakta zevâl buluyor, bir üst perdeden yeniden doğuyor.\n\nSular, yüce dağlardan fışkırsa da hep vâdiye, aşağıya iniyor, gökteki yağmur, yerdeki toprağa yüz sürüyor.\n\nZîrâ hiçbir ırmak aşağıdan yukarıya akmaz, yukarıdan aşağıya çökerek denize dökülür.\n\nSivri dağlar, kayalar zevâl bulmada, düzelip toprak olmada, bağrından nebât doğmada.\n\nNebât hayvana, hayvan insana boyun eğmede, lokma olmada...\n\nDaha latîf olana fedâ olmayan, hebâ olmada...\n\nŞahsîyetimiz, zâtîyetimiz kibriyâsına zevâl yoluyla birikmede.\n\nDemek ki maksâd-ı ilâhî, zâhirin büyümesi değil bâtına doğru zevâl bulması, maddenin manâsına, kesîf olanın latîfe, sonsuza incelmesi.\n\nErgeç kayıplarla erişilir gayba...\n\nEsâsında gerilemek hiç yoktur\nÖyleyse ölümden korkmak niye?\nTükenmek•ten, azalmaktan kaçmak niye?\nHiçbir sefer kötüye dönüştüğüm\nYa da alçaldığım görüldü mü?\n\nBir hamle daha edeyim de\ninsanlık donundan çıkayım\ndaha latîf olayım\nmelekût âlemine\nkol kanat açayım\nburdan da kurban olup\nvehme sığmayan\ntârife sığmayan neyse\ngene ona dönüp varayım\nyokluğa ereyim\nzâten öyleyim\n•\n[Cenâbı Mevlevî]\n\nŞahsını zâtına kurbân eden, ne var ne yok farkedendir. İnsan-evren-tanrı ne imiş kendinden bilenden âleme, her nefes bir bayram sevinci yayılır durur.\n\nBöyle canlar cennete gitmezler, onlarda nereye gitse cennet orası olur.\n\nBayram için takvim yaprağının düşmesini, kıyametin kopmasını, hesabın verilmesini ve cenneti ve dîdârı bekleyene de şimdiden selâm olsun cânım erenlerim\n · 209h"
        }
      ]
    }
  },
  "id": 202107200956
}