{
  "article": {
    "header": {
      "date_value": "22 Jun 2021 09:28",
      "title": "KUCAK KUCAK",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202106220928.jpg"
    },
    "main_article": {
      "quotes": [
        {
          "type": "baslik",
          "text": "KUCAK KUCAK"
        },
        {
          "type": "metin",
          "text": "[KUCAK KUCAK]\nBoşuna dememişler buna ibret perdesi\nAçalım da bakalım bugün bize ne diyesi\n\nPerde açılıyor...\n\nKendine, tüm önyargılarına, bir türlü sevemediklerine, dünyada yanlış olduğuna inandığın bütün bu şeylere yakından bir bak hele...\n\nHem sen kim oluyorsun ki bu dünyada bir şeylerin yanlış eksik kusurlu olduğuna inanıyorsun?\n\nBu dünyayı sen mi yarattın?\nBu sahneyi sen mi kurdun?\nİçinden göründüğün bedeni sen mi seçtin?\nZamanı, mekanı sen mi ayarladın?\n\nBunlarla kesinlikle hiçbir ilgin yok...\n\nHooop kendini misafir olarak buluyorsun ve hiç tahmin edemeyeceğin bir anda sahneden çekiliyorsun.\n\nSâdece \"kendine gelmek\" için var görünüyorsun;\nhepsi bu...\n\nToprakla, suyla, ağaçlarla, çiçeklerle, hayvanlarla, çakıl taşlarıyla, insanlarla birlikte yaşamak zorundayız zîrâ birlikte akıyoruz...\n\nZerre mikdar şeyi değiştirmek için burada değiliz. İnsanın acı çekmesinin nedeni bir şeyleri değiştirmesidir.\n\nİşleri kendi haline bırakmayı, kendimizi rahat bırakmayı öğrenmeliyiz; yetişeceğimiz bir yer, kaçırdığımız bir şey yok...\n\nİçerde kendine, dışarda evine karşı bu kadar sert davranmayasın hem içi dışı bir onun...\n\nBir de böyle dene istersen; işlerin sahibinin tam kontrolü altında olduğunu bilince suyun akışı, rüzgarın esişi, toprağın tohumu kucaklayışı gibi bir rahatlık hissedeceksin...\n\nRahat ol; ana kucağındasın...\n · 213h"
        }
      ]
    }
  },
  "id": 202106220928
}