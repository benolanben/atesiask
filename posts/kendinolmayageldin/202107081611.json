{
  "article": {
    "header": {
      "date_value": "08 Jul 2021 16:11",
      "title": "BEBEK UYKUSU",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107081611.jpg"
    },
    "main_article": {
      "quotes": [
        {
          "type": "baslik",
          "text": "BEBEK UYKUSU"
        },
        {
          "type": "metin",
          "text": "[BEBEK UYKUSU]\nHani \"ölmeden önce mutlaka yapılması gereken 10 şey\" türü listeler vardır ya listeye girebilmiş midir bilmem ama\n\nYeni doğmuş bir bebeği avucunuza aldığınızdaki o koku var ya vallahi cennet kokusudur, gökte uçarken yere inmiş rahmet damlası sanki...\n\nSonra bir de karşısına geçip\n\"bir bebeğin uykusunu\"\nseyretmek yok mu?\n\nÂyetler indikçe iner...\n\nHepimizin bir çocuğun uyuyuşunu seyretmişliğimiz vardır. \n\nUyuyan bir çocuk bizde nârinlik, zayıflık ve tâze umut hisleri doğurmaz mı?\n\nOnu seyrederken neler hissettiğinize kulak ve­rin; içinizdeki anlayış ve şefkat tohumları uyanacak, kendi­nizi, o yavruyla nasıl ilgilenebileceğinizi, onu nasıl mutlu edebileceğinizi düşünürken bulacaksınız.\n\nAynı şey, o çok sevdi­ğiniz insan güzeli için de geçerlidir. Onun da uyuyuşunu sey­re dalmak için zaman ayırın.\n\nDerinlemesine bakın ve uyurken sergilediği narinliği, zayıflığı ve çaresizliği gözlemleyin. \n\nOn beş dakika, yarım saat oturup üşenmeden izleyin onu.\n\nİçiniz anlayış ve şefkatle dolacak, onun yanında nasıl durulur bildiğinizi fark edeceksiniz, ona bir güzellik yapmak isteyeceksiniz, iyilik fışkıracak içinizden...\n\n\"Yeniden çocuk olmadıkça cennetin krallığına giremezsiniz\" peygamber sözünü okşayınca anlaşılır belki:\n\n\"Kudret acziyettedir\"\nne demekmiş güzeller güzeli...\n · 211h"
        }
      ]
    }
  },
  "id": 202107081611
}