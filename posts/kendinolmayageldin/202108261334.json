{
  "article": {
    "header": {
      "date_value": "26 Aug 2021 13:34",
      "title": "YANILSAMA",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108261334.jpg"
    },
    "main_article": {
      "quotes": [
        {
          "type": "baslik",
          "text": "YANILSAMA"
        },
        {
          "type": "metin",
          "text": "[YANILSAMA]\nÇıplak farkındalıkta keskin bir bakışta sezilir ki:\n\nDoğası gereği en başından beri vâr olmasına rağmen \"ben diyen\" kimse onu fark edemez.\n\nBerraklığı ve varlığı kesintiye uğramadığı hâlde, \"aynadaki yüzü\" benimseyen, henüz doğmadan önceki yüzüyle karşılaşmadı.\n\nOrtaya çıkışı hiçbir yerde engellenmediği hâlde, onu hâlâ kavrayamadınız. \n\nO'nu görmeyen olmadığı hâlde, tam olarak tanımadığı için bilmeyen çok!\n\nOysa O'nun nefesiyle yaşayan hiç kimse, onun dışına çıkmış değil.\n\nNerede olursanız olun\nO sizinle birliktedir\n[Hadîd:4'ten]\n\nNereye giderseniz gidin, \n\"şimdi ve burada\" hissini de\nYanınızda taşırsınız\n\nBu, akıştaki mevcut herhangi bir deneyimi, bellekten ayıran şeydir.\n\nBir olaya şâhit olmak için\nŞimdi'den başka zaman\nBurada'dan başka mekan olmadığına göre\nBu, \"yalan dünyâ\" gerçeğini \nzaman ve mekânın sizin içinizde olduğunu\ntersinin doğru olmadığını ortaya çıkarır.\n\nYaşayan tek bir canlı organizma var \nVe hayat bunun biricik akışıdır\nBu akışta ayrı bir şey yapabilecek \nAyrı bir varlık yoktur\n\nBu hayat, aşkın akışın \nanlık görüntüsü olarak\nher varlıkta içkindir\n\nHer bir zuhûr ânı\nBir göz kırpmadır\nBir girip bir çıkar\nOrtada bir eylem vardır \n(action)\n\nAma benden açığa \nÇıktığı görülse de\ngerçekleşen eylemi\nyapan ben değilim\n(not re-action)\n\nSâdece bu bedenden de\naçığa çıktığına\napaçık şâhidim\n\nİşte ayrılık yanılsamasının sonu\nKendini, aslında olmadığın şeyden\nÖyle sandığın şeyden ayırmaktır\n\nHiç \"solunum benim işim\" diyen akciğer \"yürüyen benim\" diyen ayak, \"okuyan benim\" diyen göz  görülmüş müdür? \n\nEl ben miyim?\nEl benim elim mi?\n\n\"Yazan benim\" diyen el ne kadar komikse\n\"Yapan benim\" diyen insan da öyle...\n\nBen nefes alır\nBen yazarım\nBen okurum\nKime ne...\n · 204h"
        }
      ]
    }
  },
  "id": 202108261334
}