{
  "article": {
    "header": {
      "date_value": "14 Sep 2021 09:24",
      "title": "RIZÂ LOKMASI",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202109140924.jpg"
    },
    "main_article": {
      "quotes": [
        {
          "type": "baslik",
          "text": "RIZÂ LOKMASI"
        },
        {
          "type": "metin",
          "text": "[RIZÂ LOKMASI]\nHayatın tuhaf paradoksu, kendimi ancak olduğum gibi kabul ettiğimde değişebileceğimdir.\n[C. Rogers]\n\nKabul etmedikçe hiçbir şeyi değiştiremeyiz. Reddetmek, suçlamak sizi kurtarmaz sâdece mevcut hâli baskılar. Şikayet, şikayet edeni mağdur eder şikayet edileni değil!\n[C. Jung]\n\nTam dönüşüme doğru ilk adım farkındalıktır diğer adımsa kabul etmek... Öyle ya dalgaları durduramayız ama sörf yapmayı öğrenebiliriz...\n\nHer sabah, rüyanızı olduğu gibi kabul ederek uyanıyorsunuz değil mi?\n\nGeriye dönüp yeniden uykuya dalarak onu değiştirmek için mücâdele etmiyorsunuz ya?\n\nAynı şekilde içinden geçen bu gündüz rüyasını da olduğu gibi kabul et. \n\nŞimdi olandan başka alternatif bir şimdiki an muhâldir, demem o ki hayat filminin keyfi \"memnuniyet\" patlağıyla çıkar güzeller güzeli...\n\nHer türlü zevki kolayca kabul ederken\nBenlik olanca gücüyle acıyı reddeder\nÇünkü acıyı bile isteye kabul etmek \nGeçirgen olmayı hiç de sevmeyen\nBenlik duvarının inkarı demek\nVe benlik gerçek mutluluğun önünde \nSahte perde olarak durduğundan\n\"Acıyı yürekten kabul eden\"\nMutluluk pınarlarını serbest bırakır\n\nDemedim mi sana güzel âşık:\n\"Bu bir rızâ lokmasıdır...\"\n\nMihneti kendine zevk itmededir âlemde hüner\nGam u şâdî-i felek böyle gelir böyle gider\n[E. Vâsıf]\n\nHer sûreti kabul eden bu engin açıklıkta\nŞimdi derin nefeslerle kendimize dalalım\nSessizliğe daha fazla kıymayalım\nSessizlik sesin yokluğu değil\nSessizlik senin yokluğun\n\nAzap veren filmi birlikte zevk edelim:\n\nGerçek burada\nVe gerçek olmayan da\nHepsi yerli yerince sahnede\nNe varsa sadece sensin\nUzaklardan bulanık geçen\nNet görüşle yakında beliren\nHepsi sensin hep•sen\nVarlık komasından çıktın\nİnsan transını kırdın\nFişin çekildi\n...\nEgo sınanır\nRuh deneyimler\nNeye ben demeyeceğini bildin ya\nArtık sakin ol\nSadece dansı izle\nDeneyimin tadını çıkar\n\"Ayrı-farklı-başka\" efsanesinin\nDevri geçti artık\nGeçti artık\n\nTime is over ⚡ Game over\n · 201h"
        }
      ]
    }
  },
  "id": 202109140924
}