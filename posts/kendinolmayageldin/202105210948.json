{
  "article": {
    "header": {
      "date_value": "21 May 2021 09:48",
      "title": "RÂBITA TESBîHİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "RÂBITA TESBîHİ"
        },
        {
          "type": "metin",
          "text": "[RÂBITA TESBîHİ]\nKelimelerimizi severek başlayalım fıkranın gülünecek yeri gelmeden...\n\nRÂBITA: İki şeyi birbirine bağlayan nesne, rapteden bağ\n\nMEVT: Ölüm; bir canlıda hayâtî fonksiyonların tam ve kesin bir şekilde sona ermesi, kişiliği olan \"kimsenin\" ortadan kalkması durumu\n\nHUZUR: İç rahatlığı, hâlinden memnun olup gönlünde rahatlık duyma, kendini rahat ve memnun hissetme durumu. Önemli bir makâmın, kişinin vâr olduğu, bulunduğu yer, o makam veya şahsın önü, katı, yanı\n\nYâni huzur, hızır, hazırdan geliyor; bulunma, olduğu yerin bir tanesi olarak var olma\n\nTek gerçek bölünemez kendiyle dolu varlığın, her şeyi kaplayıp başka şeye yer bırakmayacak şekilde hissedildiği hal: huzur\n\nRâbıta-ı mevt\nRâbıta-ı huzur\nRâbıta-ı şerîf\n\nRâbıta tesbîhi: Mürşitle mürit, tahrîk eden ve tahrîk olmaya hazır olan arasında köprü olan tespih\n\nÖlüm korkusu, her an ölmek endîşesinin verdiği kaçınılmaz korkudur ve ölümden korkmanızın nedeni onu ertelemiş olmamızdır\n\nNeylersin ölüm herkesin başında\nUyudun uyanamadın olacak\nNe olacağı, olup durur olup durur\n\nMâdem \"Ölüm Allah’ın emri\" Her nefes \"Ben geliyorum\" diyen sese kulak verelim\n\nHadi şimdiden\nUsulca yum gözlerini\nSay ki öldün\n\nFilmi birlikte oynatalım:\n\nBedeni giyinmemizle başlayalım\n\nBüyüdüğümüzü, okula gittiğimizi, arkadaş edindiğimizi, eğitim aldığımızı, aşık olduğumuzu, evlendiğimizi, iş bulduğumuzu, çocuk sahibi olduğumuzu, aile hayatının zevk ve acılarının tadını çıkardığımızı, torun torba sahibi olduğumuzu, hastalandığımızı hayal ettiğimiz gibi, yaşlanmak, kendimizi ölüm döşeğimizde ailemizle çevrili bulmak ve ölürken, yatağımızda baştan beri huzur içinde uyuduğumuzu bulmak için uyanmak, böylece öz (saf farkındalığımız) görünüşte ayrı olan benliğin yaşamını ebediyen deneyimler\n\nHiçbir yere gitmeden veya hiçbir şey yapmadan kendi varlığında dinlenir, zâten olduğu gibi\n\nHep ölüm döşeğinde\nBaştan beri huzur içinde uyuduğumuz gerçeği\nFilmin sonunda apaçık görülür\n\nİşte nîm-bûselik yarım bir tebessümle\nHayatın esprisini anlayanların güldüğü yer burası\n\nÖlüm sessizliği\n\nBütünlük sessizliktedir\n\nÇünkü tohum ancak kendini karanıkta unuttuğunda fidan olur; meyveye durabilir\n\nYayını kesmeyelim\nRâbıtayı koparmayalım\nCânım erenlerim\n · 217h"
        }
      ]
    }
  },
  "id": 202105210948
}