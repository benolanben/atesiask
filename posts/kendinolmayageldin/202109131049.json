{
  "article": {
    "header": {
      "date_value": "13 Sep 2021 10:49",
      "title": "KENDİ KİTABINDAN ∞",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "KENDİ KİTABINDAN ∞"
        },
        {
          "type": "metin",
          "text": "[KENDİ KİTABINDAN ∞]\nBir ucu yanmış mektubu bu yana uzattı ve \"sende toplansın\" dedi bu dağınık hikâye...\n\nSesler çöktûğünde bir âyet duyuldu ama önce sanki dağ yarıldı:\n\nQaaaf!\nSeslenenin\nİçinden sesleneceği\nO demi dinle!\n\nNefha-i Sûr'a üflenmiştir\nÜfleme içerden dışarı\nNefes bedenden dışarı\nRuh çıkmıştır dışarı\nKalmamıştır dışarı\n\nİşte bu beklenen haberdir\n[Kâf:20 zevkiyle]\n\nAn be an bütün ömrün seni bu sahneye hazırlıyormuş meğer \n\nTitriyorsun... \n\nPul pul dökülüyor ezber ettiklerin\nSaklayıp biriktirdiklerin\n\nMevsimlerin geçtiği dört\nTurnaların göçtüğü iki\nŞu gelen dalga bir\n\nNakaratlı beklemelerin...\n\nEzgisi nefesinde mırıl mırıl\nNasıldı başı o şarkının\nHiç yazılmamış sözleri\n\nAdımlarını, dönüşlerini unuttun\nDalga sesli rüzgar\nTepelerden yuvarlanan bulutlar\nHatırlayınca her şeyi\nTek perdelik \"susss\"tun\n\nNiçin ağlıyorsun?\nŞimdi duyuyorsun değil mi?\nYoksa gülüyor musun?\n\nNihâyet bitti oyun\n\n...\n\nNasıldı o Ferâhfezâ şarkı:\n\nAmân kendi gölgemden kaçtım yoruldum\nVardım bir tenhaya kondum duruldum\nSaklandım saklandım yine bulundum\nVarın haber edin dönemem gayrı\n · 201h"
        }
      ]
    }
  },
  "id": 202109131049
}