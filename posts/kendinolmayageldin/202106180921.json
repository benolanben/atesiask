{
  "article": {
    "header": {
      "date_value": "18 Jun 2021 09:21",
      "title": "EVE DÖNÜŞ DENEMESİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "EVE DÖNÜŞ DENEMESİ"
        },
        {
          "type": "metin",
          "text": "[EVE DÖNÜŞ DENEMESİ]\nNasıl hatırlamazsın\nO besteyi\n\nGündemi \n\"Künnn\" demine\nçekelim e mi\n\nHani\nnokta idik ezelde\nsaklı idik güzelde\nbirdik o demde\n\ngökler yaratılmadan\nve hiçbir yıldız\nyerini bulmadan önce\nöncelerin öncesinde birdik\n\nO'nun kendi kalbinde...\nhatırlamıyor musun?\n\nOlacakların nasıl olacağını\nmerak ettiğimizi hatırlıyor musun?\n\nGerçek doğamızı unutmuş olarak \nbir büyük dünyâda yürümek ve\n\nsadece hayal ettiğimiz \nbenliklerimize inanmak\n\nkendi aslî hâlimiz\nzihinlerimizi uyandırarak \nbizi tekrar birlik içinde \nnasıl bir araya getirecekti?\n\ngerçeğine...\n\nBilmem birbirimizin yanından\nkaç kez geçtik hiç farketmeden\n\nbu ıssız gezegende \ngerçek benliğimizi ve\nevimizi unutarak\nkaç kez birbirimizden geçtik\n\nama bugün\nama şimdi\nişler farklı olabilir\n\nâh sevgilim\nuyan...\n\nayrılık rüyâmızdan\nuyanmak için geldik\n\nkendini kaybet\n\nbu aşkta kendini kaybedersen \nbu aşkla kendine gelirsin\n\nkendini kaybet\nhayret\nkendini gaybet \n\nbu kayıptan hiç korkma \n\nBu kayıptan korkma\nzîrâ yerden yükseleceksin\nve sonsuz gökleri kucaklayacaksın\n\nkendini kaybet \nkendini kaybet\n\netrafını kuşatan\nadı \"ben-benim\" olan\nkara buluttan kaç\n\nve sonra kendi ışığını\ndolunay kadar parlak göreceksin\nşimdi o sessizliğe buyur\n\nKendini gaybetmek\nen kesin yolu bu\n\nzâten hayatın \nbunun için var değil mi?\n\nhayatım dediğin ne ki?\nbiri olma mücadelesinden başka \n\nhayatım dediğin ne ki?\nkendi sessizliğinden kaçan \nikinin ikincisinden başka bir şey değil\n\nmerhaba\n\nsen\nuyku toprağına ekilmiş\nuyanıklık tohumusun\n\ncanım\nşimdi uyuma n'olur\n\narkana dönüp bakma n'olur\n\nlütfundan kereminden yüz çevirme\nkibirden gururdan benlikten sakın\n\nKendi içinde ne güzelsin\nGüzeller güzeli...\n\nBu dünyayı böyle bu kadar \nçekici kılan ancak sensin\n\nDaha fazla endişelenmene gerek yok\n\nGerçekte olduğun şeyden daha fazlası\nveya olmadığın şeyden daha azı olamazsın\n\nSenin kendine gelmen lazım\nAyrılık rüyâsından uyanman\nUyuyan kimse olmadığını anlaman lazım\n\nSonra\nSonra hiçbir şey olmuyor\nHepsi bu...\n\nSusuyorum\n\nSustuğumda \nkendi içimde dinleniyorum\n\nKonuştuğum başka biri yok...\n · 213h"
        }
      ]
    }
  },
  "id": 202106180921
}