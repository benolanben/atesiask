{
  "article": {
    "header": {
      "date_value": "29 Jun 2021 12:40",
      "title": "M-S-L YOLLU",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202106291240.jpg"
    },
    "main_article": {
      "quotes": [
        {
          "type": "baslik",
          "text": "M-S-L YOLLU"
        },
        {
          "type": "metin",
          "text": "[M-S-L YOLLU]\nŞüphesiz biz şu okunan kitapta, insanlar için her misâlden sayıp döktük, her türlü gerçeği misâl yollu anlattık.\n[Kehf:54'den]\n\nArtık misâller üzerinde ince ince tefekkür ederek, bu misâllerle neye İşâret edildiğini anlasınlar diye...\n\nZâten \"âlem\" işâret, sembol demektir.\n\nBu âlem, âlem-i misâle yâni bütün varlıkların zuhûra gelmeden önceki asıllarının, maddeye bürünmemiş şekillerinin mevcut olduğu âleme zarîf bir işârettir.\n\nVe bu âlemde ne varsa misâldir, mahv iklimine...\n\nKitaptaki işâretler misâl yolludur, misâl çözülmezse masâl olur, yazık olur.\n\nTam da bu yüzden:\n\nEvvel zaman içinde\nKablu'z-zaman\n(zamandan önce) içinde\nBir varmış bir yokmuş\n...\nDiye başlar masallarımız bile!\n\nMisâle yol olsun da hayatımız masal olmasın diye...\n\nYani çocuğu, zamandan evvel (zaman) olduğu fikrine alıştırır, henüz bilinci bulanmamışken kulağına kar suyu kaçırır.\n\nYok\nVar\n\nGerçeğine işaret olan misaller bozulup da\n\"Kalbur saman içinde\" kalınca, hayatlar masal oluyor, masallar ancak uykuda tutuyor.\n\nOysa bu gerçeği farkeden\n\nÂrife, eşyâda esmâ görünür\nCümle esmâda, müsemmâ görünür\n\nEşyâ: şeyler\nEsmâ: isimler\nMüsemmâ: isimlenen, isimle işâret edilen\n\nNoktayı bilene kitaptan ne çıkar:\n\nBir kitâbullâh-ı azâmdır serâser kâinat\nHangi harfi yoklasan, manâsı hep Allah çıkar\n · 212h"
        }
      ]
    }
  },
  "id": 202106291240
}