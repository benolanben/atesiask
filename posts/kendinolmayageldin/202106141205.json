{
  "article": {
    "header": {
      "date_value": "14 Jun 2021 12:05",
      "title": "GÖTÜRÜ BAZÂR",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202106141205.jpg"
    },
    "main_article": {
      "quotes": [
        {
          "type": "baslik",
          "text": "GÖTÜRÜ BAZÂR"
        },
        {
          "type": "metin",
          "text": "[GÖTÜRÜ BAZÂR]\nThe total love of the whole universe kills the ego\n[R. Adams]\n\nÖlçü ile değil toptan bir değerlendirme ile, bir işin bütününe bakarak, ayrıntıya girmeden, ayırmadan, toptan, büsbütün, hepsine birden \"götürü\" deniyor güzel dilimizde.\n\nEn güzel cümlelerinden biri elbette aşk ile söylenmiş:\n\nElif okuduk ötürü\nBazâr eyledik götürü\nYaradılanı sevdik\nYaradandan ötürü\n[Cenâbı Yûnus'dan]\n\nElif harfini üzerine ötre getirip okursanız \"O\" olur.\nÇokluk pazarındaki her bir mal için ayrı ayrı pazarlık yapmadan, ayrıntıya girmeden alış-veriş ederseniz \"götürü\" olur.\n\nHem alan satan O iken \"götürü\" olmasa ne olur!\n\nPeki bu pazarda egoyu ne öldürüyormuş?\nGötürü, toptan bir sevgi...\n\nTâ ki sevmediğin, ayrı gördüğün hiçbir şey kalmayıncaya dek.\n\nÇünkü ego kendini bütünden ayırdığı için \"ben ve başkaları\" oyununu pek sever.\n\nBazılarını bir başka sever ve bazılarından özellikle nefret eder.\n\nAyırmaksızın herşeyin sevilmesine ise dayanamaz!\n\nKendi sanal varlığına bir kere inandırdı ya bir bütün olan varlığın, bazılarını bizden bazılarını bizden değil diye ayırmasa olmaz zîrâ ayrımın olmadığı yerde duramaz.\n\nNe demişti Cenâbı Mevlevî:\n\nMâ- berâ-yı vasl kerden amedîm\nNi berâ-yı fasl kerden amedîm\n\nBiz bölmeye, parçalamaya gelmedik\nBiz ayrı sananları buluşturmaya\nuzak sananları kavuşturmaya\nDahası\nBiri bir görmeye \nBir bilmeye \nBir sevmeye geldik\n\nMuhabbetle güzeller güzeli...\n · 214h"
        }
      ]
    }
  },
  "id": 202106141205
}