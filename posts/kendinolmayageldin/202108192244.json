{
  "article": {
    "header": {
      "date_value": "19 Aug 2021 22:44",
      "title": "KİŞİ.SEL.DEĞİL",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108192244.jpg"
    },
    "main_article": {
      "quotes": [
        {
          "type": "baslik",
          "text": "KİŞİ.SEL.DEĞİL"
        },
        {
          "type": "metin",
          "text": "[KİŞİ.SEL.DEĞİL]\nŞikayeti bırak\nİçeriyi ve dışarıyı suçlamaya da\nBirilerini yargılamaya da bir son ver\nBana ördüğün acı yumağını gösterme\nAldığın madalyalarla da ilgilenmiyorum\n\nKişisel hikayenin sonucu, nasıl sonuçlandığına bakılmaksızın hiç önemli değil! \n\nEvet evet doğru okudun...\n\nAma kitabı böyle okumaya devam edersen\niki âlemde de huzur bulamayacaksın\n\nYa gurur ya suçluluk yayını yapan\nKişi-lik gürültüsü kesildiğinde \"huzurun sessizliği\" fonda duruyor.\n\nKalıcı olan asıl mutluluğu bulmak için sürekli değişen ve acı verici olana tutunmaktan vazgeçmen gerektiğini söylüyorum. \n\nSense kendi şahsî mutluluğunla ilgileniyorsun ve hem de bu kalıcı olsun istiyorsun, sana böyle bir şey olamayacağını söylüyorum.\n\nBunu söylüyorum çünkü bunları duymak için bu sesi davet eden sensin, dışardan gelsin istiyorsun, \"kişilik hâli uyumaktır\" ama bir el beni uyandırsın da uyanık kişi olayım diye bekliyorsun, çok beklersin!\n\nMutluluk asla senin değildir bilakis senin ben-im olmadığı yerdir.\n\nHemen elinin altında olduğunu söylemiyorum;  sadece kendinin ötesine, kişilik sınırının silindiği yere uzanmalısın ve onu doğal olarak bulacaksın, mutluluğun eli sen olacaksın.\n\nAcı kişiseldir, mutluluk kişisel değildir\nHapis kişiseldir özgürlük değil\nBalonun içindeki hava kişiseldir dışardaki değil\nYazlıktaki havuz kişiseldir deniz değil\nSaksıdaki toprak kişiseldir orman değil\nSes kişiseldir sessizlik değil\nForm kişiseldir boşluk değil\nRüya kişiseldir rüyasız derin uyku değil\nBen-immm kişiseldir farkındalık değil\n\nKiminle konuşuyorum?\n\"Ben neden mutlu olamıyorum\" diye ağlayan şahsımla elbette!\n\nBenim mutluluğum, senin sessizliğin basit bir okuma hatasıdır zât-ı âlileri pek tabî bilirler...\n · 204h"
        }
      ]
    }
  },
  "id": 202108192244
}