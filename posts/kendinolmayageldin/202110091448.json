{
  "article": {
    "header": {
      "date_value": "09 Oct 2021 14:48",
      "title": "DEVR-İ SALÂT NEFESİ 1+1",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202110091448.jpg"
    },
    "main_article": {
      "quotes": [
        {
          "type": "baslik",
          "text": "DEVR-İ SALÂT NEFESİ 1+1"
        },
        {
          "type": "metin",
          "text": "[DEVR-İ SALÂT NEFESİ 1+1]\n\"O gün yüzler ışıldar\" çünkü \"Bakar RAHMÂN’a\"\nTertemiz can, rûhuna ayna olur! Bu manâ\nAnla artık \"Göklerin Nûrudur\" niçin ALLAH\nKavuş \"Düğün Gecesi\" denen mübârek ana\n\nDipdiri tâze kalır evlenen ışık ile\nRESÛL'ün gözü sağa sola kaymadı bile\nÖyle bir genç gördü ki O, miraç gecesinde\nAynen kendisi idi! Oldu bir tek âile\n\nBu yüzden dedi: \"ÂLÎ ile BEN bir tek nûruz\"\nBedenimiz perdedir! Her yerde bulunuruz\nZîrâ âleme değil, âlemlere rahmetiz\nSALÂT ve SELÂM biziz! Kalplerde korunuruz\n\nSALÂT ve SELÂM bizim ikimizin ismidir\nUyurken ve ölünce çıkan rûhun resmidir\nZîrâ her Rûh, RAHMÂN ve RAHÎM’den bir ışındır\nEvren bu ışınların donmuş olan cismidir\n\nCâmi, cem eden demek! Sen her şeyi topladın\n\"Secdeye layık Âdem\" oldu bu yüzden adın\nAvucuna bak âmin derken! Oku ve topla\n\"Doksan dokuz\" ismiyle sen evreni kapladın\n\nRESÛL’ün emriyle ilk müezzin oldu Bilâl\nHacerü'l-esved gibi siyahtır O! ibret al\nZîrâ RESÛL’ün emri, aynen HAKK’ın emridir\nBak salâtı tanımlar! Üç şekil alan Hilâl\n\n\"Gündüzü soyup ondan çıkarır HAK geceyi\"\nYâni gündüz de kabuk! İçi Nûr! Keşfet iyi\nDemek gündüz de gece! Sen hep uyumaktasın\nGözünü aç da uyan! Çöz artık bilmeceyi\n\nBir bilsen uyumazdın ne için yaratıldın\nBu gafletin yüzünden, kaç kez rahme atıldın\nEn zavallısı sensin tüm uyurgezerlerin\n\"Salâtı kaldır da kalk!\" Yazık çok yıpratıldın\n\nMahşerde karanlıkta kalır uyanmayanlar\n\"Nûrunu bulan\"lardır ateşte yanmayanlar\nKörler nûrdakilerden ışık dilendiğinde\nNûru arkanda ara denir! Anlayan anlar\n\nBu âyet: Geri dön de! \"Işığını bul\" demek\nÜflenen Rûhu şarttır! Üfleyene ödemek\nMelek olan, RABB’ine gönüllü teslîm olur\nŞeytan ise zorlanır rahimlerde! Çok emek\n\n\"ALLAH varken Âdem’e tapma olmaz\" İblîs der!\n\"Çok insân HAKK’a ortak koşarak îmân eder\"\nSecde eden, edilen ile bütünleşmeli\nEvlât babada saklı! Biri sır, biri peder\n\nSelâm verilince bitmeyen namaz devâm ediyor...\n · 197h"
        }
      ]
    }
  },
  "id": 202110091448
}