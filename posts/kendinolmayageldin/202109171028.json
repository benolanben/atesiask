{
  "article": {
    "header": {
      "date_value": "17 Sep 2021 10:28",
      "title": "AŞKIN SESİNDEN",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "AŞKIN SESİNDEN"
        },
        {
          "type": "metin",
          "text": "[AŞKIN SESİNDEN]\nHayal perdesinde geçiyor:\n\nBu geçitten başka geçitin tavanı yok\nSenden benden geç! Bunun bir anlayanı yok\nHoşça geç sâdece bir düş görmedesin ki\nVar sandığın her şeyin gerçek olanı yok\n\nÂlem sahnesinden geçelim güzelleşelim:\n\nBütün sırlardan ayrı bir sır var varlıkta\nBütün ışıklardan öte bir ışık daha...\nHiçbir şeye saplanıp kalma sen, aldanma\nİşin içinde iş var, sandığından başka\n\nDört anaya selam:\n\nÖzümüzü biz, bir damla suda bulduk\nKösnük bir ateşle yanıp yola koyulduk\nŞu birkaç soluğumuz hoş geçsin derken\nYel, toprağımızı altüst etti, savrulduk\n\nBir solukluk ömrün var o da boş...\n\nUyku:\n\nBir damlacık sudan inci gibi oluştuk\nCevhermişiz gibi kutulara doluştuk\nKaranlık yokluk gecesinde uykudaydık\nUyandık sonra yine uykuyla buluştuk\n\nDin yoldur varana:\n\nDin perdesi varsa dostla aranda ey can\nDağ olur dağlayan, od olur gönül yakan\nBirilkte otursan da hiç ayrılmasan da\nO dostun farkına varmadığın an\n\nDiğer yoldan da varılır ama:\n\nKâfirlikle dindârlık arası bir soluk\nKuşkulardan gerçeğe varması bir soluk\nAlıp verdiğin soluğu hoşça tut aman\nTüm yaşamımız, olup olası bir soluk\n\nArayış:\n\nGönül dedi: Ben neyim ki bir damla sadece\nBen nerde? Görmediğim koca deniz nerde?\nDenizi anlayınca damlayandan işit:\nHer yer.de.niz hep kendimizi görmedeyiz\n\nKişilik rüyasından uyanıp kendine gelenin, kendinden başka şey yok görünürde...\n\nNokta Fark:\nﺟﺪﺍ\nDamla ağladı niçin uzak diye deniz\nDeniz güldü: \"Uzak değiliz, birlikteyiz\"\nHüdâ yaradan demek cüdâ ayrılık\nTek harf farkıyla Tanrı'dan ayrı düştük biz\nﺧﺪﺍ\n\nAynaya selam:\n\nSonunda anladım, bir ayna gibi evren\nBakınca güleç yüz görür gerçekte gülen\n\nGeldi mi geldi mi:\n\nEy cânımın cânı huzûrum! Sen hoş geldin Anlamış değilim sen misin, değil misin\nGönlüm olsun diye değil -Allah aşkına-\nİyice otur ki anlaşılsın geldiğin...\n\nİsim resim silinince duyulan:\nTanrı kadim kul kadim\nAyrılmadım bir adım\n · 200h"
        }
      ]
    }
  },
  "id": 202109171028
}