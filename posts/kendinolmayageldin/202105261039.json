{
  "article": {
    "header": {
      "date_value": "26 May 2021 10:39",
      "title": "FARSÇA BİR",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "FARSÇA BİR"
        },
        {
          "type": "metin",
          "text": "[FARSÇA BİR]\n\"Sırf Mesnevî'yi zevk etmek için Farsça tâlim etmeye değer Ümmîdim\"\n\nBöyle buyurmuştu mürşîd-i evvelîm, cânım efendim\n\nSonrasında iki mısrâdan ibâret nazım parçası olan beyitleri kendimize yuva belledik... Zâten her bir âilenin oturması için yapılan, içinde yaşanılan mesken Arapça \"Beyt\" diye okunuyor.\n\nEvin penceresinden aşk ile baktıkça:\n\n\"Her beytime bir hissimi bağlar da verirdim\" \n\ndiyen hissiyattan yana eğildik.\n\nÂlemleri dolaştıysak da döndüğümüzde hep gönül hânemizde dinlendik: \n\nBâzen evden uzak düştüğümüz olduysa da:\n\nHarâb oldu gönül yâ Rab\nEvindir ânı tamir et\n\ndiye zârı zârı inledik\n\nAslında bir beyit bile \"hânede hâne sâhibinden gayrının olmadığını\" idrâke yeter idi ammâ uykusunu tam almadan kim uyanabilmiş ki\n\nYeniden tercümesiyle bir hoş olduğumuz dile dönelim mi?\n\nʻĀşıḳī dīd ez dil-i porr tāb\nḤażret-i Ḥaḳ Teʻālā ender ḫˇāb\n\n\"Āşıḳī\" bir ʻāşıḳ \"dīd\" gördü \"-ez dil\" göñülden \"por\" dolu tāb \"ḥarāret \"ender\" içinde \"ḫˇāb\" uyku \n\nDāmeneş rā girift āñ ġam-ḫor\nKǐ nedārem men ez to dest diger\n\n\"dāmeneş\" dāmen: etek \"–eş\" żamīr Ḥaḳḳa rāciʻdir \"girift\" tuttu \"āñ\" o \"ʻāşıḳ ġam-ḫor\" ġam yiyici \"kǐ\" ḥarf-i taʻlīl \"nedārem\" tutmam \"men\" ben \"ez to\" seniñ \"dest\" elinden \"diger\" gayri, başḳa \n\nÇun ber āmed zi ḫˇāb ḫoş dervīş\nDīd muḥkem girifte dāmen-i ḫˇīş\n\n\"Çun\" çünkî \"ber\" yukarı \"āmed\" geldi \"zi ḫˇāb\" uykudan \"ḫoş\" güzel \"dervīş\" o ʻāşıḳ ve o faḳīr \"dīd\" gördü \"muḥkem\" metîn, kavî \"girifte\" tutmuş \"dāmen\" etek \"ḫˇīş\" kendi\n\nBu beyitten ne mahsûl?\n\nKalbi aşk harâretiyle dolmuş âşık-ı sâdıkın birisi rüyâsında Cenâb-ı Hakk'ı gördü. O gam yiyici âşık, Hakk'ın eteğini muhkem kavî tuttu ve dedi ki:\n\n- Ben senin elinden başka el tutmam\n\nÇünki o fakîr dervîş o güzel uykudan uyandı. Gördü ki kendi elini muhkem tutmuş.\n\nİşte bu muammayı feth etmek cihânı fethetmekle berâberdir. Zira bir sırr-ı azîm ve bir müşkîl-i kavîdir.\n\nİnsalar uykudadır; ölünce uyanırlar\n[Hadîs-i Şerîf] \n\nGeçmişi ve hikâyesi olan \"kişilik hâli\" uyku halidir, uyanan, hayatı yaşayan bir \"kimse\" olmadığı gerçeğine uyanır.\n\nZebân-ı Farisî haylî şirinest\n\nÂh bu dil, bu aşk, bu zevk değmelere gelmez pek tatlıdır cânım erenlerim...\n · 217h"
        }
      ]
    }
  },
  "id": 202105261039
}