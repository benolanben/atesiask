{
  "article": {
    "header": {
      "date_value": "24 Aug 2021 07:17",
      "title": "GÖĞSEL",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202108240717.jpg"
    },
    "main_article": {
      "quotes": [
        {
          "type": "baslik",
          "text": "GÖĞSEL"
        },
        {
          "type": "metin",
          "text": "[GÖĞSEL]\nİkimiz birden sevinebiliriz:\nGöğe bakalım\n\n- Göğ yüzüne bakınca gelir miyiz göz göze?\n\nBakarsam gökyüzüne\nSarılmadan duramam\nGöğsel yâryüzüne\n\nAşka dâvet\nHer yerden\nHer zaman\n\nAyağının yere bastığına aldanma;\nGökyüzüne bağlıyız bir güzel...\n\nHem göğün emzirdikleri iyi bilirler, sâdece kalpten uzanan bir el değebilir gökyüzüne.\n\nBu yüzden gökyüzünde ayak izi bulunmaz çünkü son adım kalptedir.\n\nAşkın ezanını duydunsa\nKalbinde dâim salâta\nGeliyor musun?\n\n- Yerçekimi hâlâ çok ağır!\n\nManeviyatta her şey başka türlüdür.\nSağ-sol, alt-üst, baş-aşağı okunur kuş dili:\n\nCennet ayaklarımızın altındadır ve bizim gökyüzümüz olan aslında yeryüzüdür.\n\n- Yerden göğe nasıl yol olur?\n\nGözlerine, dilinle rehberlik ederek göğe yükselesin:\n\nBir şükrân sözü söyleyesin veya içten bir \"elhamdülillah\"\n\nŞimdi gözler her şeyi farklı görecek;\nönce gözlerin bir duvar görüyordu ama\nşimdi gökyüzünde dönen bir nehir görüyorlar değil mi?\n · 204h"
        }
      ]
    }
  },
  "id": 202108240717
}