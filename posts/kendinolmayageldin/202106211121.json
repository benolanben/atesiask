{
  "article": {
    "header": {
      "date_value": "21 Jun 2021 11:21",
      "title": "PERDE GAZELİ",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
    },
    "main_article": {
      "quotes": [
        {
          "type": "baslik",
          "text": "PERDE GAZELİ"
        },
        {
          "type": "metin",
          "text": "[PERDE GAZELİ]\nBoşuna dememişler buna ibret perdesi\nAçalım da bakalım bugün bize ne diyesi\n\nİnsan bir ömür\nBir türlü içinden çıkamadığı\niçiçe üç odanın içinden\ngeçip duruyor\n\nRüyâsız derin uykuda\n\"Ben kimim? Neredeyim?\"\n\nŞimdi şunu fark edelim:\n\"Ben uyuyorum\" diyen kimse yok\n\nO \"ben\" nereye gitti?\nAma uyandığımda\n\"Ben uyudum\" derim değil mi?\n\nBu esnâda nereye gittim?\nSonra \"Ben\" nereden geldim?\n\nSabah uyanınca\nMerkez, kalpten zihne kayar\n\nSonra beden-zihinle özdeşleşir\nVe zihin gözlüğünü takınca\nDünyâ vâr oluyor:\n\nBen zihindeyim\nBen bedenim\nBen dünyâyı görüyorum:\n\"Derdim çoktur hangisine yanayım\"\n\nGece uykuya geçerken ise\nBen düşüncesi zayıflar\nÇünkü kalp merkezine\nKaynağına geri dönüyor\n\nPeki ama o gece hiç uyku tutmasa\nYâni \"ben\" gidemeden gelse\nO zaman ne olacaktı?\n\nGelip gitmesi olmayan\nFilmin oynadığı perde\n\"Saf bilinç\" olarak kalırdım\nGörüntüler değişse de\nPerdenin hâli değişmez\n\nŞimdi ve burada\nBen'den kurtulmak istersen\nBu düşüncenin tutulduğu\nAklın (kalbine) batmasına izin ver\n\nİşte özgürlük, dâimî uyanıklık bu:\nNe perde filme mâni\nNe film perdeye mâni\n\nFilmde can pazarı olsa\nPerdeye kan bulaştığını\nKaymaklı ekmek kadayıfı yense\nBal damladığını kim görmüş\n\nÂrifâne hep hayâlât-ı cihânı gösterir\nGûyâ âyîne-i ibret-nümâdır perdemiz\n\nÇeşm-i dikkat perdemizde zıll-i ma'nâ seyr eder\nBöyle bir mir'ât-ı ulviyyet fezâdır perdemiz\n\nÂriflere, yalan dünyânın bir hayâl olduğunu gösteren ibret verici bir aynadır perdemiz. Dikkat edenler perdemizde gölgenin manâsını zevk ile seyreder. Perdemiz işte böyle bir yüceliğin güzelliğini yansıtan aynadır.\n\nGeniş bir seyirci yelpazesine hitâb eden Kara.göz'de seyirciler amaçlarına göre oyunu kavrarlar. \n\nKimi sadece gülmek ve eğlenmek için zâhir gözüyle temâşâ eder. Kimi de gölge oyunundan sıkılınca hakikatin peşindedir ve ibret aynasına yansıyan gerçeği\nzevk eder.\n\nBir aynadır bu perde bizleri temsîl eder\nHerkes kendini görür orda kendine söyler\n\nBir zamanlar Karagöz oynatılan perdeye, neden \"ayna\" denildiği şimdi parlıyor değil mi güzeller güzeli...\n · 213h"
        }
      ]
    }
  },
  "id": 202106211121
}