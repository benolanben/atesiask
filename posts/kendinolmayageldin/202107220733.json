{
  "article": {
    "header": {
      "date_value": "22 Jul 2021 07:33",
      "title": "SEVGİ AKIŞI",
      "mini_title": "",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kendinolmayageldin/202107220733.jpg"
    },
    "main_article": {
      "quotes": [
        {
          "type": "baslik",
          "text": "SEVGİ AKIŞI"
        },
        {
          "type": "metin",
          "text": "[SEVGİ AKIŞI]\nİçinizde yeterince sevgi varsa, gerçekten sorun yoktur. Sorunlar ancak \"ayrı ve yalnız\" olduğunuza ve \"sevgiden yoksun\" olduğunuza inandığınızda ortaya çıkar.\n[R. Adams]\n\n- Maneviyatımı kuvvetlendirmek için ciddi bir arayış içindeyim...\n\n\"Maneviyat\" (Spirituality)\nCiddiyet hastalığından kurtulmakla\ngerçeğin doğadaki şarkısını dinlemekle\nve kalbini, içinde ayrı \"Ben-im\" olmayan\nsevgiye açmakla ilgilidir.\n\nİsminizi bahşeder misiniz?\n- Ümit Akdemir\n\nOrtada bir Ümit'lik varsa da kendi işidir.\nGerçekte \"Ümit\" adında ayrı bir varlık yoktur.\n\nSen yoksun. Zîrâ senin, sen olarak vâr olman demek \"ayrı-farklı olmak\" demektir.\n\nHiçbir şeyden bir nesne olarak öne çıkmıyorsun. \"Ben\" sandığın bu görüntü, görünen tüm bu şeylerin yapıldığı varoluşun, kendini bu bedenden ifâdesidir; hepsi bu!\n\n- Ama ben her şeyi seviyorum bu yetmez mi?\n\nBaşkalarını \"kendin gibi sevdiğini\" söylemek, kuru bir iddiadır. \"Kendini\" bilmedikçe, onları kendinle bir olarak anlamadıkça, gerçekte onları sevmiyor bilakis sevmeyi, sevilmeyi seviyorsundur ki bu da ayrı benlik, egonun şirin hallerindendir.\n\nBir ömür dışarıda bir dünyada, gerçek \"sevgiyi\" aradımsa da sevgiden asla yoksun olmadığımı ve \"dışarı\" diye bir şeyin hiç olmadığını anlaşıldı nihâyet...\n\nve şimdi kendimi bildiğimde\nancak şimdi seni anlayabiliyorum\nbu anlayıştan ancak sevgi doğuyor\nnereye baksam aynı sevgi yayılıyor\n\nDelicesine dönen dünyada bir fısıltı:\n\nSeni seviyorum\nSeni seviyorum\nSeni seviyorum\n\nGöz kulak olmuş her yer\nSesin nerden geldiğini kimse bilmiyor\n\nSevgi baht olmuş ezelden bize...\nDuyacak ayrı kimse bulunmuyor\n · 209h"
        }
      ]
    }
  },
  "id": 202107220733
}