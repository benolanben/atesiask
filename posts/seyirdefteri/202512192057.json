{
  "id": 202512192057,
  "title": "Yeni Taslak",
  "author": "BenOlanBen",
  "publishedDate": "2025-12-19T15:48:32.540Z",
  "created_at": "2025-12-19T15:48:32.540Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192057-1766167063634.jpg",
      "date_value": "",
      "mini_title": "",
      "tags": [
        ""
      ],
      "title": "O ânın bıçak~sırtı",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\"><strong>Şimdi’nin boşluğunda bedenin iyi bildiğini yap; suyu iç, camı aç, o sözü söyle... Geçmişi bir kahramanlık ya kurban hikâyesine dönüştürüp sırtında ceset gibi taşıma çünkü bıraktığını sandığın o şehir, zaten şu an soluduğun havanın kendisidir.</strong></p>"
        },
        {
          "type": "alinti",
          "text": "<p class=\"mb-4\">Bir insanın gücü, onun kendine özgü kişisel kimliğinde değil, içinden bir şeylerin akabildiği belli belirsiz o boşluğundadır.<br></p>",
          "author": "[A. Kadrî'nin Kayıp Defteri'nden düşen not]"
        },
        {
          "type": "metin",
          "text": "<p class=\"mb-4\">O anda<br>Şu anda<br>Bu anda<br>Tam şimdi<br>Yapılması gerekeni neyse<br>Sahnesinde açık~boş~hazır bulunarak<br>Doğru eylemin<br>Bu beden adresinden<br>Kolaylıkla akmasına izin verin...</p><p class=\"mb-4\">Sonra da kendinizi bir hikaye gibi taşımayın!</p><p class=\"mb-4\">Ânında canlanın<br>Doğrudan, şimdi.<br>Hâlihazırda burada.</p><p class=\"mb-4\">Ama şimdi sen a güzel,<br>Parmağını havaya kaldırıp<br>Dünden devrenden hikâyeni ballandıra ballandıra<br>O olmazsa olmaz tek \"doğru\" eylemi bulmaya çalışma.</p><p class=\"mb-4\">Bu zaten seni beni yakan zihnin, acıklı bir illüzyonu; aldanma...</p><p class=\"mb-4\">Sadece kalk ve suyu iç.<br>Pencereyi aç.<br>İçinde tuttuğun o sözü söyle.<br><br>Beden zaten bilir.<br>Öğrenilmiş olarak değil<br>Doğal olarak bilir</p><p class=\"mb-4\">O sahnede kurulmuş gibi hazır bulunur kendini...</p><p class=\"mb-4\">Sen, \"bilen\" olarak devre dışı kal.<br><br>Boş bir oda gibi, kapı ve pencereleri ardına kadar açık ol.<br>Rüzgar ne getirirse, o girer, o çıkar...</p><p class=\"mb-4\">O zaman her bir şey;<br>– Çaydanlığın ıslığı, klavyenin tik takı, dilinden dökülecek o birikmiş söz –<br>Hepsi bu boşluktan geçip, kusursuz, nedensiz, iz bırakmadan akar gider.</p><p class=\"mb-4\">Sonra mı?</p><p class=\"mb-4\">Ah, sonra işte felaket kurgu başlıyor.</p><p class=\"mb-4\">\"Sonra\" dediğin şey, hafızanın yarattığı uğultulu bir film stüdyosu.<br>Az önce olanı alıp ondan bir başrol, bir kurban, bir kahraman yaratıyorsun.</p><p class=\"mb-4\">Büyük ikramiye gibi mübarek...<br>Sürekli devreden ve bir sonraki sezonu bekleyen bir hikâye.</p><p class=\"mb-4\">Ve o hikâyeyi, bu kırılgan et ve kemik yığınına yüklüyorsun; sırtında bir ceset gibi taşıyorsun.</p><p class=\"mb-4\">\"Ben\" dediğin şey, işte bu her şeyi bir arada tutmanın yükü ile taşınan ceset değil mi zâten?</p><p class=\"mb-4\">Nefes alan bir biyografi mezarlığı sanki...</p><p class=\"mb-4\">Ölüm mü?<br>Öyle korkunç bir şey değil aslında.<br><br>Bir bitmeyecek zevk verirken taşıdığın o hikâye, hayat damarı olan bir telin, en olmadık yerde \"birden\" kopması sâdece...</p><p class=\"mb-4\">Senaryonun âniden yırtılması ve taşınan hikâyenin sürekliliğinin bozulması...<br>Yâni önceki hikâye çizgisinin izlenemez hâle gelmesidir.</p><p class=\"mb-4\">İnsanlığın Sevinci'nin müjdesini duydun mu?<br>\"Mûtû kable en-temûtû\"</p><p class=\"mb-4\"><strong>Ölmeden önce ölmek ne demek?<br>Gerçekten yaşayana dönmek</strong></p>"
        },
        {
          "type": "alinti",
          "text": "<p class=\"mb-4\"><em>Mûtû kable en temûtu\" sırrını fehm eyleyen<br>Haşr u neşri gördü bunda nefha-i sûr olmadan</em></p>",
          "author": "[Şemsî dilinden]"
        },
        {
          "type": "ses",
          "text": "",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512192057-1766167065237.jpg",
          "url": "https://benolanben.com/dinle/baska&1449"
        },
        {
          "type": "metin",
          "text": "<p class=\"mb-4\">Yâni, mahşer ve dirilişi, kıyamet borusu üfürülmeden, şimdi ve burada hazır görürsün.</p><p class=\"mb-4\">Öyle bir son beklentin filan kalmaz...</p><p class=\"mb-4\">Değil mi ki her final, bir başlangıç<br>Sona varmak, başa dönmek değil midir?<br>Her gecenin sonu heman yeni bir sabah değil midir?</p><p class=\"mb-4\">Peki ya şimdi?</p><p class=\"mb-4\">Kalk ve suyu iç.<br>Suyu içerken, suyun seni içtiğini fark et.</p><p class=\"mb-4\">Kapıyı aç.<br>Kapıyı kendine açtığını gör.</p><p class=\"mb-4\">Beklenen o sözü söyle.<br>Dön ve muhatabın kulağından dinle.</p><p class=\"mb-4\">Ve sonra...</p><p class=\"mb-4\">İşte o çarpıcı final:<br>Arkanı dönüp bakma!</p><p class=\"mb-4\">Çünkü baktığın her şey, geride bıraktığını sandığın o 'şehir', aslında senin şu an içinde durduğun odanın duvar kağıdıdır.</p><p class=\"mb-4\">Bütün o geçmiş diye dokuduğun kumaş, şu an nefes alıp veren bu bedenin üzerindeki gömlektir.</p><p class=\"mb-4\">Onu a çıkarıp atmaya çalışma çünkü çıplaklık da bir kostümdür.</p><p class=\"mb-4\">Sadece, gömleğin kumaşının teninde nasıl durduğunu, rüzgarda nasıl dalgalandığını; olan, olduğunda bir güzel seyreyle...</p><p class=\"mb-4\">Hareket ettiğinde, o da hareket ediyor ve durduğunda, o da sâkin işte..<br>Sen, her ân zuhurdaki hareketin ta kendisisin.<br>Geride kalan o bakış değil.</p><p class=\"mb-4\">~<br><br>Ve o şehir, hiç var olmadı!</p><p class=\"mb-4\"><em>Yok bu şehr içre senin vasfettiğin dilber nedîym;<br>Bir perî-sûret görünmüş, bir hayâl olmuş sana</em> ❞</p><p class=\"mb-4\">Yok bişi a güzel,<br>Bana öyle gelmiş,<br>Geçip gittim işte...<br><br>~</p>"
        }
      ]
    }
  },
  "updated_at": "2026-01-06T20:26:19.555Z",
  "is_protected": true
}