{
  "id": 202512192138,
  "title": "Yeni Taslak",
  "author": "BenOlanBen",
  "publishedDate": "2025-12-19T15:48:32.540Z",
  "created_at": "2025-12-19T15:48:32.540Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192138-1766169495749.jpg",
      "date_value": "",
      "mini_title": "",
      "tags": [
        "sabah neşesi"
      ],
      "title": "Kimdir \"O\" (diyen)",
      "subtitle": ""
    },
    "main_article": {
      "quotes": [
        {
          "type": "metin",
          "text": "Her kişiye kendinden akreb* olan dost zâtıdır\nEy Niyâzî dilde mihmânımdır \"Allah Hû\" diyen",
          "is_bold": true,
          "is_colored": true
        },
        {
          "type": "metin",
          "text": "Karîb: Yakın\nAkreb: Daha yakın\n\n~"
        },
        {
          "type": "metin",
          "text": "Tüm neyse ne nesnelerden, tüm gelip geçici deneyimlerden daha yakın olan nedir bize?",
          "is_bold": true
        },
        {
          "type": "metin",
          "text": "Dışı olmayan\nHer şeyin içinde ortaya çıktığı\nAdlandırılamayan\nİkincisi olmayan\nBir açık alan\n...\nKi onu\nGâh farkındalık\nGâh bilinç diye çağırırlar\nBilip bilmeden\n...\nİşte bu açık alan\nBir günlük dünya gösteriminde\nGelip geçmeyen yegâne şeydir.\n\nFilm boyunca, perdenin, projeksiyonun, ışığın, seyircinin tek kalıcı unsur oluşu gibi...\n\nİşte öyle…\n\n~~~\n\nVe bu seyirci,\nSen ona “Ben” dedikçe,\nSahneye çıkmaya,\nOyunun bir parçası olmaya başlar.\nOysa oturduğu yer, hiç soğumamıştı\n\nYani hiç kalkmadı yerinden\nHiçbir role bürünmedi\nSadece izledi.\n\nHattâ izlediğini bile bilmeden izledi...\nÇünkü \"bilme\" bile bir sahnedir, hiç değişmeyen bu perdede...\n\nVe filmde “ölüm” sahnesi geldiğinde..."
        },
        {
          "type": "alinti",
          "text": "Yevme-hum bârizûn\n\nAndolsun bundan gaflet içinde (kozanda) idin\nŞimdi senden perdeni kaldırdık!\nBugün artık görüşüm pek keskindir\n",
          "author": "[Kaf:22'den]"
        },
        {
          "type": "metin",
          "text": "Seyirci nihâyet gülümser\nÇünkü perde kapanır\nSalon ışıkları açılır\nVe her yer pür~nûr olur\nKaranlıkta kalan aydınlanır\nHer şey, \"olduğu gibi\" görünür olur\n\n...\n\nVe o hiç gitmemiştir.\nZaten hep var olan bir şey\nNereden, nereye gidebilir ki?\n\n...\n\nVe sen “Ey Niyâzî!” diye seslendiğinde,\nSeni duyan\nSana cevap veren\nAncak O sessizliktir.\n\nO sessizlik ki\n“Allah Hû”nun\nYankısı bile değildir\nÇünkü yankıdan önce gelen sestir\nVe sesten önce hazır bulunan boşluk.\n\nİşte bu boşluk,\nKendi kendine “en yakın” diye fısıldar\nHer nefes alışında\nHer kalp atışında\nHer düşüncenin arasındaki sükûtla.\n\n...\n\nNe vakit ki arayış mevsimi geçer,\nBir anda duyarsın:\n\nAramak da onunla doluydu zaten.\nVe bulduğun şey,\nHiç kaybetmediğindi.\n\nİster idim Allah'ı\nBuldu~mmm ise n'oldu\nBulan\nO\nKendi\nOldu\n\n~\n\nBu yüzden,\n“Akreb: daha yakın” aslında bir mesafe değildir\nMesafe iki şey arasında olur zira...\n\nO, mesafenin imkânsız olduğu yerdir.\n\"Çünkü sen o değilsin, O sensin ***\"\nVe buna “sen” bile denemez artık.\nBaştan başa O"
        },
        {
          "type": "metin",
          "text": "***\nSen mi o?\nO mu sen?\nBu ince farkta bir âlem var.\nZira cümleye vâr olandan başlanır\n\"Ben O'yum\" dersen varlık sende\nSen desen de demesen de\nSende varlık ne gezer\nO ben~im\nO sen~sin\nAllah HÛ\nAllah O\nVarsa yoksa O\n\"İlla Hû\"",
          "is_colored": true
        },
        {
          "type": "metin",
          "text": "~\n\nŞimdi ey Niyâzî,\nHer konan göçer a,\nDilindeki konuk gittiğinde,\nEv sâhibi de gider\nGeriye bi tek ev kalır:"
        },
        {
          "type": "metin",
          "text": "\"Beytullâh\"\n\n",
          "is_colored": true
        },
        {
          "type": "metin",
          "text": "Ve bu dil~hânesi\nGönül evi,\nKapısız,\nPenceresiz,\nİçi dışı olmayan\nBir hiçlik sarayıdır:"
        },
        {
          "type": "metin",
          "text": "\"Vuslat-saray-ı Vahdet\"\n",
          "is_colored": true
        },
        {
          "type": "metin",
          "text": "İçinde \"her şey\" geçip gider\nHemân bâki “hiç” olur\nVe o \"“hiç”,\nişte asıl “Hep”dir.\n\n~\n\nMâdem sona varmak, başa dönmektir\nŞimdicek aşk ile başa dönüp\nHep birlikte Segâh'tan gel gel eden bir güzelle\nKendimizden geçebiliriz:"
        },
        {
          "type": "ses",
          "text": "",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512192138-1766169497020.jpg",
          "url": "https://benolanben.com/dinle/baska&292"
        },
        {
          "type": "metin",
          "text": "Hemân yeni~den\nAşk olsun...\n\n~"
        }
      ]
    }
  }
}