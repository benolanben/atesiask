{
  "id": 202512241912,
  "title": "Yeni Taslak",
  "author": "BenOlanBen",
  "publishedDate": "2025-12-24T16:03:22.088Z",
  "created_at": "2025-12-24T16:03:22.090Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512241912-1766592778654.mp4",
      "date_value": "",
      "mini_title": "",
      "tags": [
        ""
      ],
      "title": "Uzun lafın kısası",
      "subtitle": ""
    },
    "main_article": {
      "quotes": [
        {
          "type": "alinti",
          "text": "~\n\nDüşünce yok, yansıma yok, analiz yok, geliştirme yok, niyet yok.\nDüşenler kendiliğinden yerleşiyor bir bir...\n\n~",
          "author": "[Tilopa'dan]"
        },
        {
          "type": "metin",
          "text": "Be still and know that I am God\n[Mezmurlar:46-10]\n\nBuradan akan kelimeler...\n\nZihnin sonsuz arayışının ötesine,\nKategorize etme ve etiketleme ihtiyacının ötesine,\nVarlığın basit gerçeğinde dinlenmeye\n\nAçık bir davet olsun diye geldiler dile..."
        },
        {
          "type": "metin",
          "text": "Bu, bir talimat değil, imkânsız gibi görünen bir teslimiyet çağrısı...\nNe yapsan başaramazsın; zaten olduğun şey olamazsın; olduğun şeyden çıkamazsın...",
          "is_bold": true
        },
        {
          "type": "metin",
          "text": "Bu işaret o kadar basit ki karmaşayı seven zihin kaçıracaktır.\nGerçek dinginlikte bulunur, zihinse harekettir.\n\nBir kova çamurlu suyu karıştırarak\nZihni hareket ettirerek, dinginliği asla gerçekleştiremezsin.\n\nBuradan akanları, bir şey yapmak için adım adım talimatlar sanma...\n\nİmkansızı başar ve zaten olduğun gibi ol\nYapanı teslim et, yapmayanı da...\n\nZihin ve onun patolojik arayış, direnişiyle ve yapıp yapmamalaryla özdeşleşmeyi bırak.\n\nYapmaya o kadar alışkınız ki zihin aceleyle, dingin olma davetini kaçırabilir.\n\nŞimdi dikkatle dinle. ..\n\nGerçek doğana doğrudan işaretler vereceğim.\nBu bir talimat-nâme değil, zihnin için yeni bilgiler değil.\n\nZihnine bir şey daha yaptırma yönergesi değil.\nZihni dinlendirmeye, tüm yapıp etmeleri bırakmaya\nZaten burada olan Varlığı fark etmeye davet.\n\nDüşüncesiz bir anda\nVaroluşun zemini burada ve şimdi mevcut\n\nBunun için düşünmemeye çalışmana da gerek yok!\n\n\"Düşünmemeliyim\" diye çalışırsan ya da inanırsan, bu başka düşünce.\n\nDinlen.\nRahatla.\nBurada şimdi ol.\nHem başka nerde olabilirsin ki?\n\nZihin bilmenin ve bir şey yapmanın büyük yükünü bırakabilir.\n\nHiçbir şey yapmadan enerji serbestçe aktığında, dolaştığında fark et.\nKoşullu zihin kontrol etmeye, seçmeye, düşünmeye çalıştığında fark et.\nO vakit bedende kasılmalarla huzur hissi kaybolur.\n\nZihin talimatlarımı takip etmeye çalışıyor mu fark et.\n\nTalimat vermiyorum.\n\nKimse basitçe OLMAYA dair talimatlar veremez\nOL emri verilemez.\n\nTalimat yok.\nZaten VARSIN.\nZaten kendinin FARKINDASIN\n\nSadece varlığı fark et\nHer zaman zaten mevcut benliksiz o açık alanı fark et.\nHoş, bir fark eden olmadan da farkında"
        },
        {
          "type": "metin",
          "text": "\"Dingin ol ve bil\"\n...\nEn saf işaret, bütün sesler dindiğinde sezilir...",
          "is_colored": true,
          "is_bold": true
        },
        {
          "type": "metin",
          "text": "\"Harephu ud'u ki anokhi Elohim\"\nBunun için çabalamayın, kendinizi (güvenle) bırakın ve (yaşayarak) tanıyın, canlı canlı görerek hatırlayın ki Ben aradığınız Tanrı’yım.\n\nArayışın ve direnişin dindiği yerde....\n\nYeni yeni bir şey doğar.\n\nDüşünceler, düşünensiz, düşüncesiz boşluktan doğar.\nHareket, hareket edensiz, hareketsiz boşluktan doğar.\n\nBu düşünce ve hareket formu dünyada pek bilinmez.\nPek çok insanın orijinal düşüncesi olmamıştır hiç.\n\nGeçmiş koşullanmadan yansıyan bir tepki değil,\nTek Bir Kaynak'tan doğrudan,"
        },
        {
          "type": "metin",
          "text": "Şimdi'de doğan düşünce:\n\"Bikr-i fikr…\"",
          "is_bold": true,
          "is_tight": true
        },
        {
          "type": "metin",
          "text": "Zihin makinesi hala tam açık, tam devrede, enerji dolu\nAma hayali operatör, yönetici kayboldu.\n\n\"Ben~im\" düşüncesi sadece düşünceydi, kör bir inanç, bitmeyen bir rüya, uzun hikâye bu ya...\n\nİkilik~siz, gerçek doğamızın doğrudan gerçekleşmesi.\nKavram değil, \"bensiz\" fikri değil, yaşanan bu; ikilik~siz gerçek.\n\nForm, boşluk olarak deneyimlenir.\nBoşluk, formdan ayrılmış değil."
        },
        {
          "type": "spoiler",
          "text": "Atom-altı fiziği şimdi fark etti ki:\n\nGözlemlenene dek parçacık süper~pozisyon hâlinde var.\nMecaz değil; Fizik!\n\nElektron bir yerde değil, kendini bir şey sanan gözlemci sahneye girene dek tüm olası yerlerde.\n\nDevreden eski 'ben' düşüncesinden önce, hafıza ve isimden önce, \"varlık potansiyeli\" olarak varsın. Zihin tezgâhına düşmeden önce, kimlik bilinmeden süper~pozisyonda kalırsın.\n\nNe bu ne şu...\nHem bu hem şu..."
        },
        {
          "type": "metin",
          "text": "Kendini bilmeyince\nHer şey mümkün doğrusu\n\nBir forma çöküş öncesi farkındalık.\nKavramsal değil, gerçek bir şey.\n— El-evvel\n\nİlksel farkındalığın uyanışı...\nZihin ve beden ya gözlemci düştüğünde geriye kalan\n— El-âhir\n\nHoş yine de...\n\nGerçeğe gerçekten uyanış gerçekleşene dek, ince ikilik sürer...\n\nSessizliği, gürültüye,\nDinginliği, harekete tercih."
        },
        {
          "type": "metin",
          "text": "\"Dingin ol ve bil\"\nTamam ama bu sadece eşik.",
          "is_bold": true
        },
        {
          "type": "metin",
          "text": "Dingin ol ve bil,\nHem harekette ol ve bil.\n\nHayat akımından uyanıştan sonra, dinginliği hayata geri getiririz.\n\nBu ve şu arasında ayrım kalmadığında, hem dinginlik hem hareket düşer, büyük gerçek açığa çıkar.\n\nBoş huzur hâline de yapışma.\n\nHuzurumu bozuyor diye düşüncelere direnirsen, o direnç \"ben\" düşüncesinin kendisi.\n\n"
        },
        {
          "type": "metin",
          "text": "Sonsuz bir döngüde şu oyunu oynarsın:\n\"Anladım. Uyanığım\" VS \"Şimdi kaybettim\"",
          "is_bold": true
        },
        {
          "type": "metin",
          "text": "Uyanıklığın sadece tekkede, türbede, sohbette, huzur anlarında ya da belirli durumlarda varsa, gerçek doğa gerçekleşmesi bu değildir.\n\nGelip giden deneyimse, ilksel farkındalık, sıfır noktası bu değil.\n\nBir noktada daha derin bir şey çağırır.\n\nKendini tanık sanıp izlediğin sandığın nehir, Sensin o sen!.\n\nHayatın kendisi...\n\nBırakırsın.\n\nTanık perdesindeki kavrayışını salıverirsin.\nKıyıya yapışmayı bırakır, kesintisiz akışa karışırsın.\n\nBu düşüş, yanılsamaya geri dönüş değil, dünyaya kapılış değil.\nNehir olarak uyanmak.\n\nZen Bahçeleri'ni \"Rigpa\" dediği, bozulmamış farkındalık, gözlemci ve gözlemlenen ötesi.\n\n\nBaşta rüyadaki karakterden uyanırsın.\n(Fenâfillah)\n\nAma ikiliksiz hâlin derinleşmesi\n'Ben de O'yum' gerçekleşmesinde\n(Bekâbillâh)\n\n\nİzlediğin sandığının başka bir düşünce olduğunu fark edersin.\nGözlemci ve gözlemlenen ayrılığı ya da ikiliğiydi.\nGürültüden sessizliği yeğleyen ince bir tercih vardı.\n\nO tercih ki \"ben\" düşüncesinin son sığınağı.\n\nTanık nerede? Bulabilir misin?\n\nTanık başka inanç, başka düşünce.\nZihnin başka hareketi.\nKendisi koşullu zihnin bir parçası...\n\nBulmaya çalış, o zihin kuyruğunu kovalayan yılan gibi.\n\nGerçek Benlik öyle bir köşeye çekilip ayrı durmaz.\n\nAkış, akış içindeki dinginlik, nehrin kendini harekete olarak ifade ettiği boşluk\n\nHer şeye izin verilir.\n\nDüşünceler ve kelimeler bile Bir'in anlık ifadesi olur.\nSessizlikte bir kesinti değil.\nSessizliğin konuşması mümkün, boşluğun dans etmesi.\n\nAslında hep dans ediyor.\nHer dalga, her form kendi ifaden."
        },
        {
          "type": "spoiler",
          "text": "Cenâbı Mevlevî bu zevkten söyler:\n\nİlkin dolarsın sonra boş kadeh olursun, sonra şarap, sonra sarhoşluğun kendisi...\nKim kanmış sana..."
        },
        {
          "type": "metin",
          "text": "Gerçeğin dili bu\nParadoks bu.\n\nTanık gerekli ama son değil.\nUyanmak nehri gözlemlemek değil.\nNehre karışmak\n\nÂkıbet marifet, hepsi varken nehir, kıyı, tanık... hiç olmadığını keşfetmek...\n\nVarsa yoksa\nVarlığın tarif edilemez akışı,\nKendini, bir nice sonlu forma döken sonsuzluk."
        },
        {
          "type": "metin",
          "text": "— Nasıl olur?",
          "is_bold": true
        },
        {
          "type": "metin",
          "text": "Süperpozisyonda kal\nMevcudiyet hissine dal\nİsimsiz-sıfatsız\nSadece Var olarak.\n\nBir şey yapmak isteyen, seçmek isteyenin kim ya da ne olduğunu fark et."
        },
        {
          "type": "metin",
          "text": "Hafıza kaydıyla tepki değil,\nŞimdi'nin netliğiyle hazır bulunuş\nKimya burada bozulur\nSimya burada olur..",
          "is_bold": true
        },
        {
          "type": "metin",
          "text": "Aynada yansıma varken yansıma sensin\nAyna boş kaldığında\n"
        },
        {
          "type": "metin",
          "text": "Ayrı bir merkezsiz, öznesiz, hikayesiz, seçim~siz farkındalık...",
          "is_tight": true,
          "is_bold": true
        },
        {
          "type": "metin",
          "text": "Suyun düğümü burada çözülür birden\nRüya artık tam katılımla merkezsiz izlenir hepten"
        },
        {
          "type": "metin",
          "text": "Âh, bu ne güzel koku böyle...",
          "is_bold": true
        },
        {
          "type": "metin",
          "text": "Daha önce duyulmamış\nVe bir daha tekrarlanmayacak"
        },
        {
          "type": "alinti",
          "text": "\n~\n\nEn büyük hata, tek hata, koşullu zihinle uyanmaya çalışmak.\nAyrımcı zihin düştüğünde, hem dinginlik hem hareket kaybolur,\nSâdece hayatın doğrudan deneyimi kalır.\nGözlerinizden bakan saf bilince verilen başka ad ne:\n\"TANRI\"\nBu sadece \"benlik~sizlik\" için bir başka kelime.\nKelîmullâh olana vahy edilen ne:\n\"Ben olan Ben'im\" işte...\n\n~\n\n",
          "author": "[YÜZ SÖZ'den]"
        }
      ]
    }
  }
}