{
  "id": 202512192347,
  "title": "Yeni Taslak",
  "author": "BenOlanBen",
  "publishedDate": "2025-12-19T19:29:23.904Z",
  "created_at": "2025-12-19T19:29:23.904Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192347-1766177231398.mp4",
      "date_value": "",
      "mini_title": "",
      "tags": [
        "ayna",
        "mum",
        "rüya"
      ],
      "title": "Uykusuzluk Özle~mi",
      "subtitle": ""
    },
    "main_article": {
      "quotes": [
        {
          "type": "metin",
          "text": "Her hareketin\nTek bir dansçının\nSahnesine uygun figürleri olduğunu tam anladığımız bir dansta, kendini, akan müziğin ritmine bırakıvermek ne saadet...\n\nTâ böylece hayattaki her hâlin, aynı kaynağın açılmış bir ifadesi olduğunu fark ettiğimiz zaman da...\n\nRitmin bir evresine tutunmayı ve başka bir evresinden korkmayı derhâl bırakırız.\n\nEylem akışı, suyun alçağa doğru akışı gibi basitleşir.\n\nDüşünceler, bir yere varmaya çalışmadıkları için sâkinleşir ve çabalama, ezel zekâsının zahmetsiz bir cevâbına dönüşür.\n\n~\nHem rüyaya yatan tek~sen isen\nRüyanın bir kısmını kabul edip\nBir kısmını reddetmek de neyin nesi?\n~"
        },
        {
          "type": "metin",
          "text": "Sabaha dek bir dertle ini inim inleyen\nBir ümitsiz aşığın\nUykusuz geceleri işte...",
          "is_bold": true
        },
        {
          "type": "metin",
          "text": "~\nAma sen ben rüyanın bir kısmını daha cazip görünce tutup ona \"Ben\" deriz, o ise sadece rüyanın içindeki rüyadır, aynanın içindeki ayna...\n\nEvet, ayna!\nHer şey orada\nSen de\nBen de\nBu satırları okuyan gözler de...\n\nAma ayna kendini görmez, sadece yansıtır; sen ben de öyle...\n\n~\n\nHem biliyor musunuz\nDoğmuş olduğu kaynak dilde\n\n\"GÖZ\" ('ayn) kelimesinden göz göz açılan başka sahneler de var:\n\n•\nGözün açıklığına görsel benzerliğinden kaynaklanan, bir su kaynağı; göz•e...\n\n•\nGerçekliğin odak noktası olarak öz veya o şeyin 'aynen kendisi...\n\n•\nGözün işlevinin mecazi bir uzantısı olan \"casus\"...\n\n•\nGöz değmiş kör bir inançtan kaynaklanan \"kıskançlık\"...\n\nİşte bunu görmezden gelmemeli...\n\nAslında gözümüz açılıp da biraz geniş bakınca...\n\nZen Bahçeleri'nde geçen, boş çanağının içindeki sessiz çığlık da bu olabilir mi dersiniz?\n\nBir bardak suya düşen\nYağmur damlası gibi.\nDamla suya değdiği an, hangisi hangisidir?\nDamla mı suyun sesi?\nSu mu damlanın şekli?\n\nBu idrak, zihnin gürültüsünü keser.\nKeskin, soğuk, berrak bir kılıç darbesi gibi...\n\nİşte o an parlak bir aynada o gözlerden anlarsın ki\n\nÖlüm diye bir şey yoktur âşıklara...\n\nSadece kabaran dalganın sönmesi, suyun suya değmesi, evin içinde daralan havanın açık havaya karışması vardır.\n\nİyi de sen zaten hiç \"dalga\" olmadın ki...\nEvin içine tıkılıp kalmadın ki\nHer nefes gelip geçiyordun...\n\nVe dünya\nSensiz geçen bir rüya gibi...\nVe sen,\nGece~gündüz\nO rüyayı gören\nRüyâsız derin uyku"
        },
        {
          "type": "ses",
          "text": "",
          "url": "https://benolanben.com/dinle/baska&1130",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512192347-1766177232441.jpg"
        },
        {
          "type": "metin",
          "text": "Bu rüya,\nBu uykudan\nDaha önce görülmüştür.",
          "is_bold": true
        },
        {
          "type": "metin",
          "text": "...\n\nÖyleyse şimdi açılan gözlerimizle\nBaşa dönüp ilk defa görmeli...\nBaktıklarımızı görmeli\nGörmediklerimizi görmeli,\nDaha önce öyle gördüklerimizi yeni~den böyle çıplak görmeli, yazın gördüklerimizi bir de kışın görmeli, gece gördüklerimizi gündüz görmeliyiz.\n\nBir nefes önce gördüklerimize\nGöz yumup\nYeni nefesle yeniden görmeliyiz\n\nZira bak işte bu yeni...\nYıkıldı dün görülen rüyanın diktikleri!\n\nHadi şimdi ekranı kapat..."
        },
        {
          "type": "metin",
          "text": "Gözlerini yum\nAyna kendine baksın",
          "is_bold": true
        },
        {
          "type": "fotograf",
          "text": "",
          "url": "https://raw.githubusercontent.com/benolanben/atesiask/main/medya/posts/seyirdefteri/202512192347-1766177232998.jpg"
        },
        {
          "type": "metin",
          "text": "\nSönsün mum\nBitsin bu oyun\n\n~",
          "is_bold": true
        }
      ]
    }
  }
}