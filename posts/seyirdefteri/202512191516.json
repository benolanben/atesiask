{
  "id": 202512191516,
  "title": "Yeni Taslak",
  "author": "BenOlanBen",
  "publishedDate": "2025-12-19T12:05:56.806Z",
  "created_at": "2025-12-19T12:05:56.806Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/site/0001_kus.jpg",
      "date_value": "",
      "mini_title": "",
      "tags": [
        ""
      ],
      "title": "Aynanın Sırrı",
      "subtitle": "",
      "show_background_image": false
    },
    "main_article": {
      "quotes": [
        {
          "type": "ses",
          "text": "",
          "url": "https://benolanben.com/dinle/baska&261",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512191516-1766146599903.jpg"
        },
        {
          "type": "metin",
          "text": "Aynadaki kod, mırıldanarak aynı soruyu bir tersinden bir düzünden ikide bir yineliyordu:\n"
        },
        {
          "type": "alinti",
          "text": "<p class=\"mb-4\"><em>Nedir Tanrı'nın insanda aradığı?<br></em><strong><em>Tanındığını okumak yüzünde</em></strong><em><br>İnsanın Tanrı'da nedir aradığı?<br></em><strong><em>Tanındığını okumak yüzünde</em></strong></p>",
          "author": "[W. Blake zevkiyle]"
        },
        {
          "type": "metin",
          "text": "~"
        },
        {
          "type": "alinti",
          "text": "<p class=\"mb-4\"><em>Benuh âyîne-yi ender berâber<br>Der-û benger bebîn ân şahs-i dîger<br>Bir ayna al istersen; geç onun karşısına<br>İyi bak şimdi o karşındaki adamın aslına</em></p><p class=\"mb-4\"><em>Yekî reh bâz bîn tâ çist ân 'aks<br>Ne înest u ne ân pes kîst ân 'aks<br>Bir daha bak hele nedir o aynadaki tasvîr<br>Ne budur ne o! O hâlde kimindir o tasvîr</em></p>",
          "author": "[Sırların Gül Bahçesi'nden]"
        },
        {
          "type": "metin",
          "text": "<p class=\"mb-4\"><strong>***</strong></p><p class=\"mb-4\"><strong>Önüne bir ayna koy da bak, aynada ayrı birisi gibi görünen yansımayı seyre dal!</strong></p><p class=\"mb-4\"><strong>***</strong></p><p class=\"mb-4\">Emir telâkkî edip öyle dediğini derhâl dediğini yaptım.</p><p class=\"mb-4\">Nötr, plastik bir çerçevenin içinde, benim tarihimi, hikayemi, ismimi, resmimi taşıyan bir yabancı duruyordu.</p><p class=\"mb-4\">Gözlerimde bir ölümlünün paniği, ağzımda söylemediğim her şeyin gölgesi.</p><p class=\"mb-4\">Ne yani bu ben miydim? Yoksa ben olmak için mi sıraya girmiş pek çok sûretten biri mi?</p><p class=\"mb-4\">Ona öyle baktıkça, aradaki mesafe genişledi.</p><p class=\"mb-4\">\"Ben\" dediğim şeyin aslı, bedenimin bu tarafında mı duruyordu, yoksa camın soğuk yüzeyinin öte yanında mı?<br><br><strong>***<br></strong>Bir de kalma bir kere daha bak hele nedir o yansıma; zira ne budur ne o!<br>Peki kimdir orada görünen anla!<br><strong>***<br><br></strong>Ne budur, ne o.<br>İşte kilit buradaydı:</p><p class=\"mb-4\">Yüz, sabit bir şeye ait değildi.<br>Akan bir fiildi.</p><p class=\"mb-4\">Sürekli yapılan, durmadan yenilenen bir görüşün akışı...</p><p class=\"mb-4\">Tanrı'nın insanda aradığı da, insanın Tanrı'da aradığı da, bu akışın kendisiydi.</p><p class=\"mb-4\">Ayna, bir ekrandı ve görüntü, verinin kendisi değil, sadece bir yansımaydı.</p><p class=\"mb-4\">Ve asıl olan, o ilk soruyu tahrîk eden arayışın titreşimi miydi yoksa?</p><p class=\"mb-4\">Bu soruyu ilk kez kimin sorduğunu bilmediğimiz gibi, ilk yüzü de tanımıyoruz</p><p class=\"mb-4\">Yaşamımızın bir döneminde kendi yüzümüzün biricikliğini fark eder ve onun gerçekliği karşısında şaşkınlığa uğrarız sâdece...</p><p class=\"mb-4\">Bu his, bizi pek de farkında olmadan sorduğumuz bazı sorulara ciddi bir cevap aramaya doğru sürükler.</p><p class=\"mb-4\"><strong>\"Aynada yansımasını bulduğumuz o ilk yüz nedir?\"</strong><br><br>...</p><p class=\"mb-4\">Ve bu, ölmeden önce illâ çözmesi gereken bir varlık sorunu olarak anıt gibi dikilir insanın karşısında...</p><p class=\"mb-4\">Bu ölümcül sual, su üstüne bilinmeyen bir dilde yazılmış okunaksız bir metin gibi,<br>Durmadan derine, daha derinine düş~düğümüz derin bir aynanın sırrı gibidir.<br><br>Aynadan bir aks-ı sâdâ geldi:</p>"
        },
        {
          "type": "spoiler",
          "text": "<p class=\"mb-4\">~<br><br><strong>Bu sırrı çözmek için YÜZ'ü okumak gerek<br>Bir YÜZ'den ölümüne okumak gerek...</strong><br><br>~</p>"
        },
        {
          "type": "metin",
          "text": "<p class=\"mb-4\">Belki de bu yüzden aynaya her bakışımızda \"o biriciklik hissi\" geliyordu işte...</p><p class=\"mb-4\">Bir bakıma, evrenin kendi kendini izleme ânıydı bu.<br>Ve her seferinde bu yüzden, bu yüze ilk defâydı!</p><p class=\"mb-4\">Sen~ben, kozmik bir aramanın lokalize olmuş noktasıydık.</p><p class=\"mb-4\">Yüzlerimiz, üzerinde<br>\"Ben Bu Değilim\" yazan bir tabela gibi...</p><p class=\"mb-4\">Ve tüm o kadim bilgelikler, bu tabelayı okuyup ardından onun da ardını yok etmeye dâirdi.<br><strong>\"La mevcûde illa Hu\"<br>O'ndan başka var yok.</strong></p><p class=\"mb-4\">Ama ben~sen bakan olarak dimdik durdukça<br>'O' da, aynada gördüğün şeye verdiğin, isimlerden bir isim değil miydi?</p><p class=\"mb-4\">Oysa<br>~O~<br>Bir ikincisi olmayan<br>O biricik bakışın ta kendisiydi.</p><p class=\"mb-4\">Hayat dediğimiz bu kısa, bu garip, bu açık parantezde, kendimizi bir yüz, bir isim, bir hikaye hâsılı \"duruyor\" sandık, yaman aldandık...</p><p class=\"mb-4\">Oysa biz, hikayeyi dinleyen boşluktuk ve bir anlık yüzümüze kandık...</p><p class=\"mb-4\">Tanrı da<br>İnsan da<br>Aynı boşluğun<br>Farklı yoğunluklardaki<br>Dalgalanmalarıydı.</p><p class=\"mb-4\">Ve unutulunca bir yüzü,<br>Hatırlanınca diğer yüzü görünür oluyordu.</p><p class=\"mb-4\">Öyleyse aynaya bakmak, kendi kaynağına bakmaktı.<br>Ve kaynak, asla \"şu\" ya da \"bu\" olamazdı.</p><p class=\"mb-4\">Sadece...<br>Bakardı.</p><p class=\"mb-4\">~<br><br>Bakmaya devam ettim.<br>Odadaki ışık değişti, göz bebeklerim küçüldü.<br>Aynadaki adam da aynısını yaptı.</p><p class=\"mb-4\">Nasıl senkronize bir dans.<br>Peki kim dans ediyordu?<br>Dansın kendisi mi?<br>Dansın cazibesinden, dans edenleri seçemez oldum</p><p class=\"mb-4\">Sonra, her şeyi döndüren anlık bir sarsıntı.<br>Yer, ayağımın altından mı çekildi ne?<br><br>Kalbimde derin bir sancı<br>Sanki bir şey çatladı çatlayacak<br>Çünkü ışığın dili yalnızca kalp tarafından çözülebilirdi<br><br>Zihin sustu.<br>Soru korktu.<br>Film koptu.<br><br>Sadece bir bakış kaldı<br>O anda, aynanın camı erir gibi oldu.<br>Artık bir şeyi yansıtmıyordu.</p><p class=\"mb-4\">Sadece vardı.</p><p class=\"mb-4\">...</p><p class=\"mb-4\">Ben de öyle.<br>...</p><p class=\"mb-4\">Aradaki sınır, bir hologramın hayâlî derinliği gibi, anlamsızlaştı.</p><p class=\"mb-4\">Ve yüz...<br>Yüz, bildik yüzüm değildi<br>Yüz artık bir çerçeveye sığacak gibi değildi.</p><p class=\"mb-4\">Boşluğu dolduran, başladığı ve bittiği yeri belli olmayan bir tebessümdü.<br>Evrenin kendi kendine gizlice bıraktığı biricik gülümseme.</p><p class=\"mb-4\">Tanrı'nın insanda aradığı da<br>İnsanın Tanrı'da aradığı da bu muydu yoksa:</p><p class=\"mb-4\"><strong>\" Kendi özünü unutmuş gibi yapıp sonra o unutkanlığın en derin noktasında, âni ve sessiz bir şimşek çakmasıyla hatırlamak... \"</strong></p><p class=\"mb-4\">Derhâl aynadan uzaklaştım...</p><p class=\"mb-4\">Camdaki buğuya, nefesimle üç harf yazdım:</p><p class=\"mb-4\"><strong>*EN</strong></p><p class=\"mb-4\">O işte diri olanın, canlı yüzü...<br>Dönüp bir daha baktım, ilk harfi değişmişti:<br><br><strong>*EN</strong></p><p class=\"mb-4\">Bu dirilik, bakışın içinde, sorunun içinde, arayışın içinde atan tek kalpti.</p><p class=\"mb-4\">Ve o kalp, ne 'sen'din, ne 'ben'.</p><p class=\"mb-4\">Sadece Yâ Hayy idi işte...</p><p class=\"mb-4\">~<br><br>Odada döndüm.<br>Artık aynaya ihtiyacım yoktu.<br>Olan oldu ve her şey oydu zaten.<br><br>Pencere camı, monitör ekranı, komşunun gözbebeği, geceyi yaran araba farı...<br>Hepsi aynı mesajı fısıldıyordu:<br><strong>Hem budur hem o<br>Ne budur, ne o</strong></p><p class=\"mb-4\">Öyleyse, bir bakıp bir görene selâm selâm oldu...</p><p class=\"mb-4\">~</p><p class=\"mb-4\">Filmin sonu, bir patlama değil, bir erimeydi:<br><br>Âşık, mâşukunda<br>Aynaya bakan, aynada<br>Soru, kendi cevabının içinde eridi.</p><p class=\"mb-4\">Yüz, kendi kaynağına dönüştü.<br>Düş, kendine düştü</p><p class=\"mb-4\">Geriye, var olmanın dayanılmaz hafifliği ve her şeyi kucaklayan, hiçbir şeyi sahiplenmeyen biricik bir seyir kaldı.</p><p class=\"mb-4\">Seyirci yoktu.<br>Sadece seyir vardı.<br><br>...<br>...</p><p class=\"mb-4\">Ve seyir, seyir zevkine doyup da kendini seyretmekten vazgeçtiği an, işte o an, her şey yerli yerine oturdu.</p><p class=\"mb-4\">Oturdu mu dedim?</p><p class=\"mb-4\">Aslında hiçbir şey kıpırdamıyordu ki.</p><p class=\"mb-4\">Ses<s>siz</s>lik.</p><p class=\"mb-4\">...</p><p class=\"mb-4\">...<br><br>...</p><p class=\"mb-4\"><br>~<br><br>Yokluk, aynanın sırrıdır.<br>Ayna kırıldığında, yokluk gülümser ve der ki:<br><strong>'Ben hep buradaydım'</strong></p>"
        },
        {
          "type": "alinti",
          "text": "<p class=\"mb-4\">Anladım ben beni oldukça bana ben nâzır;<br>Ben dahi ayna gibi tek bana hayrân imişim...<br></p>",
          "author": "[YÜZ SÖZ'den]"
        },
        {
          "type": "metin",
          "text": "<p class=\"mb-4\">~</p>"
        }
      ]
    }
  },
  "updated_at": "2026-01-07T09:42:38.665Z"
}