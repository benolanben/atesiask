{
  "id": 202601130027,
  "title": "Yeni Taslak",
  "author": "BenOlanBen",
  "publishedDate": "2026-01-08T16:26:11.820Z",
  "created_at": "2026-01-12T21:27:23.868Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202601081938-1767890296209.mp4",
      "date_value": "",
      "mini_title": "",
      "tags": [
        "kozmik",
        "varlık mertebeleri",
        "zat sırrı"
      ],
      "title": "Kozmik okuma",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\"><strong>•</strong><br><br>Varlık mertebelerine dâir, tâze zevkle canlı bir okuyuştan sızanlar...</p><p class=\"mb-4\"><strong>\"O\" → BİR:</strong> HİÇ Ortaya çıkmamış olan (Lâ-taayyün)<br><strong>Bir → İKİ:</strong> Kutupsallaşmanın ortaya çıkışı (Âlemi lâhut)<br><strong>İki → ÜÇ:</strong> Zıtlıkların ilişkisi ve dengesi (Âlem-i ceberût)<br><strong>Üç → HER ŞEY:</strong> Çok~çeşitli formlar ve deneyimler dünyası (Âlem-i şehâdet)<br><br>Fakat yolculuk doğrusal bir sona doğru ilerliyor değil, kendi içine kıvrılan bir dairenin devridir; sona varmak, başa dönmek gibidir...<br><br>\"Nice bin şey\" sonsuza dek O'na geri dönüp durucudur,<br>Tıpkı aynı okyanus içinde dalgaların sonsuza dek yükselip alçalması<br>Bir ay yüzlünün cazibesiyle cümle suların toplanıp dağılması gibi...</p><p class=\"mb-4\"><strong>O<em> HİÇ → Bir<br></em></strong>Sükûnetin ta kendisi.<br>Hiçbir şeyin özlemini çekmediği, kendisiyle yetindiği o mükemmel doygun hâl.<br>Programı henüz yazılmamış bir işletim sistemi.<br>Tanrı’nın derin bir uykuya dalmadan önceki son esnemesi.</p><p class=\"mb-4\"><strong><em><br>Bir → İki:</em><br></strong>Bir, kendi mükemmel yalnızlığından sıkılır, görünme, tanınma aşkıyla çatlar, patlar.<br>Kendine bir ayna yapar ve elbet o an fark eder:<br><br>Görülen, görünenden başka bir şey değildir.<br>Bu, ilk büyük şakadır.<br>Işık, gölgesini gördüğünde titrer.<br>Eril, dişilinin içinde kaybolduğunu anlar.<br>Bu ayrım bir yanılsamadır, amma nasıl nefisss bir yanılsama.<br><br>Evrenin ilk flörtü, zıt kutuplar arasındaki o elektrikli ve anlamsız bakışma.<br>Evet bir nev'i kuantum potansiyel...</p><p class=\"mb-4\"><br><strong><em>İki → Üç:</em><br></strong>Ayna ile yansıyan arasına üçüncü bir şey sızar:<br>B~akış. İlişki. Talep.<br><br>“Ben” ile “Sen”i birbirine bağlayan o gizemli, görünmez bağ gerilim:<br>Aşk mı, nefret mi, yoksa sadece bir yanılgının matematiği mi?<br><br>Üç, ikinin kendi yarattığı dansa kapılıp aslında tek bir hareket olduğunu unutmasıdır.<br><br>Bu, dengenin ta kendisidir; bir cambazın boşlukta sallanan ip üzerinde, düşmemek için sürekli düşüyormuş gibi yapmasıdır: Dualite tiyatrosunda oynayan non-dual oyuncu, Karagöz perdesinin ardındaki kara<strong>•göz</strong></p><p class=\"mb-4\"><strong><em>Üç → Her Şey:</em><br></strong>Ve işte şimdi, sonsuz üretken bir çoğalma.<br>Üç, kendini çoğaltır, her an, her yerde.<br>Her bir “şey”, diğer her şeyin arasındaki boşluğu tanımlamak için ortaya çıkar.<br><br>Her birimiz,<br>O ilk Bir’in kendi kendine sorduğu,<br>“Acaba tek başıma mıyım?”<br>Sualinin sayısız, titrek, biçim değiştirmiş yankılarıyız.<br><br>Çok mu antropomorfik mi oldu?<br>Nîdelim herkesin îcâdı kendine benzer!<br><br>Bu dünya sahnesi de, o ilk sualin devasa, karmaşık, ışıltılı bir oyunundan başka bir şey değil. Bir hayâl, bir rüya...<br><br>Uzatmayı sevenler için uzatalım biraz daha...</p><p class=\"mb-4\"><strong><em>Ve Her Şey → ???:</em><br></strong>Madde, enerji, düşünce, sevgilinizin çayının yudumlarken yok yere gelen o anlık hüzün, trafikte korna sesi, gökte uçan kuş, kuşu seyreden zihin…<br><br>Bunların hepsi, o ilk aynada yakalanan yansımanın katlanarak çoğalan gölgeleri.<br><br>Her şey, hiçlikten doğan bir dalganın üzerindeki köpükten baloncuklar gibi...<br>Bir kabarıp bir sönüyor işte...<br><br>Ve biz, bu köpüklerden birine yapışıp<br>“Ben buyum!” diye haykırırken<br>Aslında okyanusun ta kendisi olduğumuzu unuturuz.<br><br>Bu da bir unutuş, bir hata değil, oyunun en gerekli kuralıdır.<br>...<br>Günlerden bir gün,<br>“Ben bu balondayım,” diye düşündüğün ânı gülerek hatırlayacaksın.<br><br>Sonra o balonun patlayışını izleyeceksin, kimileri \"öldü bu\" diyecekler...<br>– yavaşça, sessizce, bir sabun köpüğü gibi.<br><br>İçinden hiçbir şey dökülmeyecek, dışarı bir şey eklenmeyecek<br>Çünkü zaten iç~dış ayrımı sâdece zihinde bir düşünceydi<br>Düşüncenin ölümü bir şey doğurmaz a!<br><br>Artık bir finalle çekilelim sahneden...<em><br><br></em>Peki ya O???<br>O, hiç gitmedi.<br>Sadece “Bir” olmaktan sıkılıp<br>“Her <strong>• </strong>şey”e dönüştü birden ve şimdi...<br><br>Sen “ben” deyip aynaya baktığında<br>Sana bakıp içten içe gülümsüyor.<br><strong>Çünkü sen, onun en sevdiği maskesin.</strong><br><br>Ve bu sahnenin son perdesi indiğinde, sadece başlangıçtaki o boş, o dopdolu, o kusursuz sükûnet kalacak…<br>Ki o da zaten hiç gitmemişti,<br>Olan olduğunda her hareketle örtünmüştü...<br><br>Ve nefesini tutup bir güzel seyre dalmıştı kendini.<br><br>Oyun bittiğinde, oyuncu uyanır<br>Gözü açılır açılmaz<br>Kalabalık bir kadro beklerken mahşer yerinde...<br>Hem oyuncuyu hem oyunu hem de seyri yaratanın<br>Bizzat kendisi olduğunu görür.<br><br>Allah, Allah...<br><br><strong>Son söz söylenmeyecek<br>Çünkü söz, zaten ilk yanılsamaydı.</strong></p>"
        },
        {
          "type": "alinti",
          "text": "<p class=\"mb-4\">Önce söz vardı<br>Söz Tanrı'da idi<br></p>",
          "author": "[Yuhanna 1:1'den]"
        },
        {
          "type": "metin",
          "text": "<p class=\"mb-4\"><strong>•</strong></p>"
        }
      ]
    }
  },
  "updated_at": "2026-01-12T21:27:23.868Z"
}