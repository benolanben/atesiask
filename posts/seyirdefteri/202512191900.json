{
  "id": 202512191900,
  "title": "Yeni Taslak",
  "author": "BenOlanBen",
  "publishedDate": "2025-12-19T15:48:32.540Z",
  "created_at": "2025-12-19T15:48:32.540Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512191900-1766160038239.mp4",
      "date_value": "",
      "mini_title": "",
      "tags": [
        ""
      ],
      "title": "Ben~im görünmez olduğu an...",
      "subtitle": ""
    },
    "main_article": {
      "quotes": [
        {
          "type": "metin",
          "text": "Kendi düşümden düş~düğüm bir seyirde\nSahiplik balonu söndüğünde beliren \"o sükûnet ânına\" bir güzelleme...\n",
          "is_colored": true,
          "is_italic": true,
          "is_bold": true
        },
        {
          "type": "alinti",
          "text": "Sözde ben~i cennette sonsuz mutluluğa kavuşturacak,\nBütün o manevi uygulamalar yok mu?\nOnları 'yaparak' ya 'yapmayarak'\nKendine 'mutluluk' devşirmeye çalışan\nSözde ben~merkezini eritmek içindir sâdece...",
          "author": "[YÜZ SÖZ'den]"
        },
        {
          "type": "metin",
          "text": "***\n"
        },
        {
          "type": "alt_baslik",
          "text": "1. Tahrîfât"
        },
        {
          "type": "metin",
          "text": "Düğüm Atma Seremonisi\n\nBen kelimesi etrafındaki o küçük dar~alma...\n\nHemen her günün içinde, “ben” hissinin incecikten gerilip bir düğümde toplandığı sessiz bir an illâ ki vardır.\n\nNe bileyim\nBir düşünce, kişisel olarak algılanır.\nBir duygu, sahiplenilir.\nBeden, tanıdık bir anlatının etrafında toplanır.\n\nÖyle pek de dramatik olmadığından pek de önemsemeyiz...\n\nSadece hafif bir daralma, yumuşak bir kasılma, açık farkındalıktan benmerkezci dar-alana doğru yığılan bir geçiş...\n\nZihin durmadan içerden fit veriyor:\n\n\"Bunlar da hep beni buluyor\"\n\"Bu, benim başıma geliyor\"\n\"Bu, bana oluyor.\"\n\nVe canlı canlı sahada var olmayan bir sınır oluşur, zihindeki haritada...\n\nİşte bu, direncin başlangıcıdır:\nKesintisiz, büsbütün bir alanın içinde titreşen hayâlî bir merkez.\nNehirden ayrı durduğuna inanan bir kıpırtı, bir dalgalanma...\n\nVâkıa, tam o kırılmanın başladığı ânı, pek nâdir fark ederiz.\nSadece ondan sebep büyüyen gerilimi fark edebiliriz...\n\n\n***"
        },
        {
          "type": "alt_baslik",
          "text": "2. Mücâdele"
        },
        {
          "type": "metin",
          "text": "Çabalama\nİçsel vaziyeti kontrol etme refleksi\n\n“Ben” denen hayâlî kale bir kez dikildi mi, savunma siperleri de kazılır hemen...\n\nYani sınırlı \"Ben\" bir kez belirdi mi, mücadele de hemen peşi sıra gelir...\n\nZihin, tutamayacağı şeyleri idare etmeye çalışır;\nDuyguları, düşünceleri, sonuçları, diğer insanları hatta geleceğin kendisini bile...\n\nPlanlar, prova yapar, savunur, işleri kendince ayarlar...\n\nHer hareket, benliğin daha üst bir versiyonunun, sonunda hayatı daha \"yaşanabilir\" kılacağına dair örtülü bir umut taşır, küçük zavallı umut dünyasında...\n\nNe var ki işleri kontrol etmeye çalışan \"ben\", gerilimi yaratan \"ben\" ile aynıdır.\n\nAnda olan canlı deneyime ne kadar savaş açarsan, savaşçının varlığı o kadar sağlamlaşır, o direniş hattı yüzünden, cephe gerisindeki şey belirgin hâle gelir...\n\nVe dirençten doğan bir benlik, sadece direnebilir.\nKorkudan doğmuş bir benlik, sadece savunabilir.\n\nKorku, 'ben' dediğimiz hayali merkezin tehdit altında olduğu yanılsamasıdır.\nOysa gerçekte korunacak bir merkez yoktur.\n\nİşte seni, beni tüketen döngü de budur:\nDünyanın kendisi değil, onun içinde korumaya çalıştığımız hayâlî merkez.\n\nVe bütün bu yorgunluğun, tükenmişliğin altında, içinizdeki bir şey şunu pekâlâ bilir:\n\"Başka bir yol olmalı!\"\n\n\n***"
        },
        {
          "type": "alt_baslik",
          "text": "3. Müdahâle~sizlik"
        },
        {
          "type": "metin",
          "text": "Düğümün kendi kendini yemesi\nMerkezin kendi kendine çözülüşü\n\n"
        },
        {
          "type": "alinti",
          "text": "Cehalet yüzünden BEN~lik sonlu gibi görünür.\nCehalet sona erdiğinde, yalnızca BEN kalır.",
          "author": "[Şankara'dan]"
        },
        {
          "type": "metin",
          "text": "Derken derken, beklenmedik bir şekilde, basit bir şey açılır.\n\nSen sanmadığın yerde\nBir nefes, yumuşar.\nBir düşünce, sahip~siz kalır.\nBir duygu, hikâyesiz olarak yüz gösterir.\n\nVe asılsız bir çabalamayla bağlı kabz hâli olarak görünen \"ben\", hiçbir çaba sarf etmeden gevşeyiverir...\n\nNihayet sen başardığın,\nDoğru bir şey yaptığın için değil,\nHer şeyi bir arada tutma girişimi bir anlığına kaybolduğu için...\n\nDeneyim devam eder ama sahiplik hissi kaybolur.\nHayat, bir merkez olmadan açılır.\n\nAzizlerin işaret ettiği de işte budur:\n\"Ben\"in yok edilmesi gerekmez;\nSadece ona inanmanın bırakılması gerekir.\n\nVe o sessiz salıverilişte farkındalık kendini tanır:\nAçık, sarsılmaz, dokunulmamış.\n\nHoş, bilen o kendi olur...\nNehir, aslında hiçbir zaman kıpırdayan bir dalga olmadığını fark eder...\n\n\n***"
        },
        {
          "type": "alt_baslik",
          "text": "4. Dönüş"
        },
        {
          "type": "metin",
          "text": "Ana Rahmindeki Sükûn\n\nBütün deneyimlerin altında yatan o rahatlık..\n\n\"Ben merkezi\" düştüğünde, bir nefeslik bile olsa, tanıdık bir dinginlik geri gelir.\n\nKolaymış be...\n\nNe zirve bir mutluluk\nNe de manevi bir aşkınlık...\nSadece hayatın yaşanmak için bir merkeze ihtiyaç duymadığı doğal gerçek.\n\nDağ gibi düşünceler mi?\nBulut gibi geçer...\n\nFırtınalı duygular mı?\nHava durumu gibi değişir...\n\nSabit koşullar mı?\nSahnedeki dekorlar gibi değişir durur\n\nDeve, iğne deliğinden geçer mi?\nHem de vızır vızır\n(Kendi gözünden pay biç)\n\nAma artık sahne ardında çabalayan, mücadele eden idareci orada değildir...\n\n...\n\nGeriye sadece o kalır:\n\n(Yetişmek için)\nAcele etmeyen\n\n(Kaçırmaktan)\nKorkmayan\n\nOlan bitenden hiç etkilenmeyen\nFarkındalık\nSaf bir izleyiciden öte,\nSahnenin ta kendisi olan bir farkındalık.\n\nEzelde öyle yazılan\n\"Lâ havfun aleyhim\"\nHem okunmuş hem duyulmuş olur...\n\nPeki ne oldu da mı oldu?\n\nHiçbir şey eklenmedi\nHiçbir şey çıkarılmadı\n\nSadece ayrılık yanılsaması, her zaman orada olan dinginliğe karışıyor...\n\nDenizdeki buz küpünün eriyişi gibi\nSuyun düğümünün çözülmesi gibi\n\nBırak bu, yeterli olsun.\n\nVarsın olsun\n\n\n***"
        },
        {
          "type": "alt_baslik",
          "text": "5. Son Dalga"
        },
        {
          "type": "metin",
          "text": "Küllerin İçindeki Ayna\n\nA benim canım,\nÖyleyse soru şu olabilir mi?\n\nBir deneyimi “benim” olarak sahiplenmeden hemen önceki o anda orada ne olur?\n\nBırak bu soru, zihninde boş boş dursun...\n\nBir cevap gerektirmeyen bir soru,\nSadece soranı tüketen saatli bir bomba gibi dursun...\n\nKi içinde bir şeyler açsın.\nİçine büyük bir şey açılsın\n\n~\n\nSadece bak.\nMerakla, hayretle, beklentisiz...\n\nBakakal\nKi bakanın da “sen” olmadığını göresin.\n\nBakakal\nKi gözlerin, evrenin kendisini izlediğini fark edesin.\n\nSahip olunan bir “ben” yoktur; yalnızca sahiplik oyununu seyreden bir ayna vardır.\nVe o ayna, bazen dalgalanır, bazen durgunlaşır ama asla kendisi hakkında bir hikaye anlatmaz.\n\nHer nefes açık, boş, hazır kalır...\n\n\n***"
        },
        {
          "type": "alt_baslik",
          "text": "FİNAL:"
        },
        {
          "type": "metin",
          "text": "Düğümsüz\nDüğün\n\nDemek ki mesele, düğümü çözmek filan da değilmiş.\n\nÇünkü çözen de bir “ben” olur ve derhal yeni düğüm olurdu.\nZira ister hayr ister şer, ben-merkezi etrafına ne örsen benlik yumağını büyütürsün.\n\nMesele, suyun aslında hep düğümsüz aktığını, düğümün sadece ona bakış açındaki bir katlanma, bakan gözlüğün camındaki bir buğulanma, bir yanılsama olduğunu doğrudan görmekmiş.\n\nO katlanma gevşediğinde, aynadaki o buğu bir nefeste dağıldığında, ne bir ip kalır ne de onu çözen...\n\nSadece dokunulmamış, kıvrımsız bir uzam.\n\nŞimdi bakakalasın.\n\nDüğüm, sen susunca çözülür.\nÇözülmüş olan da zaten sen değilsindir.\n\nPeki aşk nedir ey sevgili?\nGörünüşte ayrı şeyler arasındaki buzdan engellerin çözülmesi ve ikinin birden anlaşılması...\n\nEvet anlaşılmak bir nevi çözülmektir ama çözülmüş bulmacayı kimse umursamaz ki!\nHadi unutup başlayalım mı yeniden?\n\nHer sabah yaptığımız gibi..."
        },
        {
          "type": "ses",
          "text": "",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512191900-1766160041550.jpg",
          "url": "https://benolanben.com/dinle/baska&215"
        },
        {
          "type": "metin",
          "text": "~"
        },
        {
          "type": "alinti",
          "text": "\nCehâlet mutlulukmuş o anda bileceksin\nO düş meğer kutsalmış içinde yüzeceksin\n",
          "author": "[YÜZ SÖZ'den]"
        },
        {
          "type": "metin",
          "text": "~"
        }
      ]
    }
  }
}