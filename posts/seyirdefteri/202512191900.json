{
  "id": 202512191900,
  "title": "Yeni Taslak",
  "author": "BenOlanBen",
  "publishedDate": "2025-12-19T15:48:32.540Z",
  "created_at": "2025-12-19T15:48:32.540Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512191900-1766160038239.mp4",
      "date_value": "",
      "mini_title": "",
      "tags": [
        ""
      ],
      "title": "Ben~im görünmez olduğu an...",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\"><strong><em>Kendi düşümden düş~düğüm bir seyirde<br>Sahiplik balonu söndüğünde beliren \"o sükûnet ânına\" bir güzelleme...</em></strong></p>"
        },
        {
          "type": "alinti",
          "text": "<p class=\"mb-4\">Sözde ben~i cennette sonsuz mutluluğa kavuşturacak,<br>Bütün o manevi uygulamalar yok mu?<br>Onları 'yaparak' ya 'yapmayarak'<br>Kendine 'mutluluk' devşirmeye çalışan<br>Sözde ben~merkezini eritmek içindir sâdece...</p>",
          "author": "[YÜZ SÖZ'den]"
        },
        {
          "type": "metin",
          "text": "<p class=\"mb-4\">***<br><strong>1. Tahrîfât<br></strong><em>Düğüm Atma Seremonisi</em></p><p class=\"mb-4\">Ben kelimesi etrafındaki o küçük dar~alma...</p><p class=\"mb-4\">Hemen her günün içinde, “ben” hissinin incecikten gerilip bir düğümde toplandığı sessiz bir an illâ ki vardır.</p><p class=\"mb-4\">Ne bileyim<br>Bir düşünce, kişisel olarak algılanır.<br>Bir duygu, sahiplenilir.<br>Beden, tanıdık bir anlatının etrafında toplanır.</p><p class=\"mb-4\">Öyle pek de dramatik olmadığından pek de önemsemeyiz...</p><p class=\"mb-4\">Sadece hafif bir daralma, yumuşak bir kasılma, açık farkındalıktan benmerkezci dar-alana doğru yığılan bir geçiş...</p><p class=\"mb-4\">Zihin durmadan içerden fit veriyor:<br><br>\"Bunlar da hep beni buluyor\"<br>\"Bu, benim başıma geliyor\"<br>\"Bu, bana oluyor.\"</p><p class=\"mb-4\">Ve canlı canlı sahada var olmayan bir sınır oluşur, zihindeki haritada...</p><p class=\"mb-4\">İşte bu, direncin başlangıcıdır:<br>Kesintisiz, büsbütün bir alanın içinde titreşen hayâlî bir merkez.<br>Nehirden ayrı durduğuna inanan bir kıpırtı, bir dalgalanma...</p><p class=\"mb-4\">Vâkıa, tam o kırılmanın başladığı ânı, pek nâdir fark ederiz.<br>Sadece ondan sebep büyüyen gerilimi fark edebiliriz...</p><p class=\"mb-4\"><strong><br>***<br>2. Mücâdele<br></strong>Çabalama<br><em>İçsel vaziyeti kontrol etme refleksi</em></p><p class=\"mb-4\">“Ben” denen hayâlî kale bir kez dikildi mi, savunma siperleri de kazılır hemen...</p><p class=\"mb-4\">Yani sınırlı \"Ben\" bir kez belirdi mi, mücadele de hemen peşi sıra gelir...</p><p class=\"mb-4\">Zihin, tutamayacağı şeyleri idare etmeye çalışır;<br>Duyguları, düşünceleri, sonuçları, diğer insanları hatta geleceğin kendisini bile...</p><p class=\"mb-4\">Planlar, prova yapar, savunur, işleri kendince ayarlar...</p><p class=\"mb-4\">Her hareket, benliğin daha üst bir versiyonunun, sonunda hayatı daha \"yaşanabilir\" kılacağına dair örtülü bir umut taşır, küçük zavallı umut dünyasında...</p><p class=\"mb-4\">Ne var ki işleri kontrol etmeye çalışan \"ben\", gerilimi yaratan \"ben\" ile aynıdır.</p><p class=\"mb-4\">Anda olan canlı deneyime ne kadar savaş açarsan, savaşçının varlığı o kadar sağlamlaşır, o direniş hattı yüzünden, cephe gerisindeki şey belirgin hâle gelir...</p><p class=\"mb-4\">Ve dirençten doğan bir benlik, sadece direnebilir.<br>Korkudan doğmuş bir benlik, sadece savunabilir.</p><p class=\"mb-4\">Korku, 'ben' dediğimiz hayali merkezin tehdit altında olduğu yanılsamasıdır.<br>Oysa gerçekte korunacak bir merkez yoktur.</p><p class=\"mb-4\">İşte seni, beni tüketen döngü de budur:<br>Dünyanın kendisi değil, onun içinde korumaya çalıştığımız hayâlî merkez.</p><p class=\"mb-4\">Ve bütün bu yorgunluğun, tükenmişliğin altında, içinizdeki bir şey şunu pekâlâ bilir:<br>\"Başka bir yol olmalı!\"</p><p class=\"mb-4\"><br><strong>***<br>3. Müdahâle~sizlik<br></strong><em>Düğümün kendi kendini yemesi<br>Merkezin kendi kendine çözülüşü</em></p>"
        },
        {
          "type": "alinti",
          "text": "<p class=\"mb-4\">Cehalet yüzünden BEN~lik sonlu gibi görünür.<br>Cehalet sona erdiğinde, yalnızca BEN kalır.<br></p>",
          "author": "[Şankara'dan]"
        },
        {
          "type": "metin",
          "text": "<p class=\"mb-4\">Derken derken, beklenmedik bir şekilde, basit bir şey açılır.</p><p class=\"mb-4\">Sen sanmadığın yerde<br>Bir nefes, yumuşar.<br>Bir düşünce, sahip~siz kalır.<br>Bir duygu, hikâyesiz olarak yüz gösterir.</p><p class=\"mb-4\">Ve asılsız bir çabalamayla bağlı kabz hâli olarak görünen \"ben\", hiçbir çaba sarf etmeden gevşeyiverir...</p><p class=\"mb-4\">Nihayet sen başardığın,<br>Doğru bir şey yaptığın için değil,<br>Her şeyi bir arada tutma girişimi bir anlığına kaybolduğu için...</p><p class=\"mb-4\">Deneyim devam eder ama sahiplik hissi kaybolur.<br>Hayat, bir merkez olmadan açılır.</p><p class=\"mb-4\">Azizlerin işaret ettiği de işte budur:<br>\"Ben\"in yok edilmesi gerekmez;<br>Sadece ona inanmanın bırakılması gerekir.</p><p class=\"mb-4\">Ve o sessiz salıverilişte farkındalık kendini tanır:<br>Açık, sarsılmaz, dokunulmamış.<br><br>Hoş, bilen o kendi olur...<br>Nehir, aslında hiçbir zaman kıpırdayan bir dalga olmadığını fark eder...</p><p class=\"mb-4\"><br><strong>***<br>4. Dönüş<br></strong><em>Ana Rahmindeki Sükûn</em></p><p class=\"mb-4\">Bütün deneyimlerin altında yatan o rahatlık..</p><p class=\"mb-4\">\"Ben merkezi\" düştüğünde, bir nefeslik bile olsa, tanıdık bir dinginlik geri gelir.</p><p class=\"mb-4\">Kolaymış be...</p><p class=\"mb-4\">Ne zirve bir mutluluk<br>Ne de manevi bir aşkınlık...<br>Sadece hayatın yaşanmak için bir merkeze ihtiyaç duymadığı doğal gerçek.</p><p class=\"mb-4\">Dağ gibi düşünceler mi?<br>Bulut gibi geçer...</p><p class=\"mb-4\">Fırtınalı duygular mı?<br>Hava durumu gibi değişir...</p><p class=\"mb-4\">Sabit koşullar mı?<br>Sahnedeki dekorlar gibi değişir durur<br><br>Deve, iğne deliğinden geçer mi?<br>Hem de vızır vızır<br>(Kendi gözünden pay biç)</p><p class=\"mb-4\">Ama artık sahne ardında çabalayan, mücadele eden idareci orada değildir...</p><p class=\"mb-4\">...<br><br>Geriye sadece o kalır:</p><p class=\"mb-4\">(Yetişmek için)<br>Acele etmeyen</p><p class=\"mb-4\">(Kaçırmaktan)<br>Korkmayan</p><p class=\"mb-4\">Olan bitenden hiç etkilenmeyen<br>Farkındalık<br>Saf bir izleyiciden öte,<br>Sahnenin ta kendisi olan bir farkındalık.</p><p class=\"mb-4\">Ezelde öyle yazılan<br>\"Lâ havfun aleyhim\"<br>Hem okunmuş hem duyulmuş olur...</p><p class=\"mb-4\">Peki ne oldu da mı oldu?<br><br>Hiçbir şey eklenmedi<br>Hiçbir şey çıkarılmadı<br><br>Sadece ayrılık yanılsaması, her zaman orada olan dinginliğe karışıyor...</p><p class=\"mb-4\">Denizdeki buz küpünün eriyişi gibi<br>Suyun düğümünün çözülmesi gibi</p><p class=\"mb-4\">Bırak bu, yeterli olsun.</p><p class=\"mb-4\">Varsın olsun</p><p class=\"mb-4\"><br><strong>***<br>5. Son Dalga<br></strong><em>Küllerin İçindeki Ayna</em></p><p class=\"mb-4\">A benim canım,<br>Öyleyse soru şu olabilir mi?</p><p class=\"mb-4\">Bir deneyimi “benim” olarak sahiplenmeden hemen önceki o anda orada ne olur?</p><p class=\"mb-4\">Bırak bu soru, zihninde boş boş dursun...</p><p class=\"mb-4\">Bir cevap gerektirmeyen bir soru,<br>Sadece soranı tüketen saatli bir bomba gibi dursun...</p><p class=\"mb-4\">Ki içinde bir şeyler açsın.<br>İçine büyük bir şey açılsın<br><br>~</p><p class=\"mb-4\">Sadece bak.<br>Merakla, hayretle, beklentisiz...</p><p class=\"mb-4\">Bakakal<br>Ki bakanın da “sen” olmadığını göresin.</p><p class=\"mb-4\">Bakakal<br>Ki gözlerin, evrenin kendisini izlediğini fark edesin.</p><p class=\"mb-4\">Sahip olunan bir “ben” yoktur; yalnızca sahiplik oyununu seyreden bir ayna vardır.<br>Ve o ayna, bazen dalgalanır, bazen durgunlaşır ama asla kendisi hakkında bir hikaye anlatmaz.</p><p class=\"mb-4\">Her nefes açık, boş, hazır kalır...</p><p class=\"mb-4\"><br><strong>***<br>FİNAL:<br></strong><em>Düğümsüz<br>Düğün</em></p><p class=\"mb-4\">Demek ki mesele, düğümü çözmek filan da değilmiş.</p><p class=\"mb-4\">Çünkü çözen de bir “ben” olur ve derhal yeni düğüm olurdu.<br>Zira ister hayr ister şer, ben-merkezi etrafına ne örsen benlik yumağını büyütürsün.</p><p class=\"mb-4\">Mesele, suyun aslında hep düğümsüz aktığını, düğümün sadece ona bakış açındaki bir katlanma, bakan gözlüğün camındaki bir buğulanma, bir yanılsama olduğunu doğrudan görmekmiş.</p><p class=\"mb-4\">O katlanma gevşediğinde, aynadaki o buğu bir nefeste dağıldığında, ne bir ip kalır ne de onu çözen...</p><p class=\"mb-4\">Sadece dokunulmamış, kıvrımsız bir uzam.</p><p class=\"mb-4\">Şimdi bakakalasın.</p><p class=\"mb-4\">Düğüm, sen susunca çözülür.<br>Çözülmüş olan da zaten sen değilsindir.<br><br>Peki aşk nedir ey sevgili?<br>Görünüşte ayrı şeyler arasındaki buzdan engellerin çözülmesi ve ikinin birden anlaşılması...<br><br>Evet anlaşılmak bir nevi çözülmektir ama çözülmüş bulmacayı kimse umursamaz ki!<br>Hadi unutup başlayalım mı yeniden?<br><br>Her sabah yaptığımız gibi...</p>"
        },
        {
          "type": "ses",
          "text": "",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512191900-1766160041550.jpg",
          "url": "https://benolanben.com/dinle/baska&215"
        },
        {
          "type": "metin",
          "text": "<p class=\"mb-4\">~</p>"
        },
        {
          "type": "alinti",
          "text": "<p class=\"mb-4\">Cehâlet mutlulukmuş o anda bileceksin<br>O düş meğer kutsalmış içinde yüzeceksin</p>",
          "author": "[YÜZ SÖZ'den]"
        },
        {
          "type": "metin",
          "text": "<p class=\"mb-4\">~</p>"
        }
      ]
    }
  },
  "updated_at": "2026-01-06T20:50:05.315Z",
  "is_protected": false
}