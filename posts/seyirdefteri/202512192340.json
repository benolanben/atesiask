{
  "id": 202512192340,
  "title": "Yeni Taslak",
  "author": "BenOlanBen",
  "publishedDate": "2025-12-19T19:29:23.904Z",
  "created_at": "2025-12-19T19:29:23.904Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192340-1766176827197.mp4",
      "date_value": "",
      "mini_title": "",
      "tags": [
        ""
      ],
      "title": "Küçük şey yoktur",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\"><strong>Son bir günlük azığınız kaldığından emin olsanız nefes ambarınızda, nasıl başlardı bu sabah...</strong></p><p class=\"mb-4\"><strong>Biliyor musunuz bâzen çoktan ölmüş olduğumu hayâl ediyorum ben ve sâdece bir günlüğüne, burada görünmeme izin verildiğini...</strong><br><br><br>Yok yok, öyle daha, daha bir şeyleri başarmak için değil...</p><p class=\"mb-4\">Sâdece insan olmanın gerçekte nasıl bir şey olduğunu hatırlamak için, küçük büyük demeden her şeyin farkında olmak için ve unutmak için bazı şeyleri...</p><p class=\"mb-4\">Sonra yerleşmek için, son bir kez seyrettiğim dünya filminin bugünkü gösterimine...</p><p class=\"mb-4\">Ve ilk kez soluduğum şu nefesin farkındalığında,<br>Tam olarak yaşamak için sâdece bir kereliğine böyle bahşedilmiş olanı...<br><br>Bakalım mı bir kere?<br>Neler yapıyormuşum ömrümün bu son gününde?<br><br>Çöpleri çıkarıyorum.<br>Kızımın oyuncaklarını yerden topluyorum.<br>Markette kuyruğa giriyorum.<br>Biriken faturaları ödüyorum.<br>Akmayan trafikte duruyorum.<br>Oturup bir arkadaşla çay içiyoruz.<br>Başımı çevirip göğe acele etmeden kuşları izliyorum<br><br>Buradan son kez bakınca bunların hiç biri küçük veya önemsiz gelmiyor.<br><br>Rutinler.<br>Dağınıklık.<br>Bir elin sıcaklığı.<br>Her günün küçük hayal kırıklıkları ve sıradan zevkleri.<br><br>İlk kez karşılaşınca her biri bir başka mucizeye dönüyor...</p>"
        },
        {
          "type": "ses",
          "text": "",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512192340-1766176830708.jpg",
          "url": "https://benolanben.com/dinle/baska&63"
        },
        {
          "type": "spoiler",
          "text": "<p class=\"mb-4\"><br><strong><em>Yeniden deneme şansımızın olmasının basit gerçeği...<br></em></strong><em><br>Sevme, daha derinden sevme, sevdiğini söyleme, başarısız olma, düştüğünü görme ve her şeyi muhteşem bir şekilde karmakarış etme, yine, yeni, yeniden insanlığımla, kırılganlığımla, bir güzel becerme fırsatı...<br><br>Bana sadece burada olmanın ne kadar değerli olduğunu hatırlatıyor...<br><br>Nefes almanın,<br>Önemsemenin,<br>Sevdiğim insanların, bu sıradan hayatın içinde hareket etmesini izlemenin ne kadar değerli olduğunu...<br><br>Belki de Tanrı...<br>Bizi yalnız bırakmadı<br>Ve hiç çekilmedi aramızdan.</em></p>"
        },
        {
          "type": "metin",
          "text": "<p class=\"mb-4\">~<br><br>PERDE ARKASI<br>Geriye döndüğüm o bir gün ne miydi?<br><br>Tam bir tövbe ile<br>Geri döndüğüm şeyin adı,<br>Kendisiydi zaten.<br><br>Sözde 'Ben' denen o hayalet, çöpü çıkarırken kollarında gerilen kas liflerinin her biriyle vücut buluyordu.<br><br>Plastik torbanın ağırlığı, yer çekiminin somut bir lütfuydu.<br><br>Market koridorları, raflar renk renk ambalajlarla sıralanmış, bir mandala; alışveriş sepetinin tekerleklerinin çıkardığı sessiz gıcırtı, zikrin ritmi. Trafikte, camlara vuran yağmur damlalarının izlediği yollarsa damarlarım gibiydi...<br><br>Ve her bir araba, içinde bir bilinç taşıyan her bir hücre.<br>Hepimiz aynı organizmanın nabzını taşıyorduk.<br>Aynı havayla oynuyoruz işte...</p><p class=\"mb-4\">Arkadaşlarla içilen çayın dumanında söylenen sözler değil, kelimeler arasındaki boşluklarda beliren yüz, o gülüşler o somurtuşlar asıl mesele.<br><br>Çay, bardak, dil, gülüş...<br>Hepsi aynı geçici oyun hamurundan yoğrulmuş.<br><br>Kızımın yerde unuttuğu oyuncak bebek, gözlerini her kırptığında, geçiciliğin ta kendisiydi.<br>Onu yerden alışım, tüm evreni kucaklayışım.<br>Her eğiliş, bir rükû<br>Her düşüşüm, bir secde.</p><p class=\"mb-4\">Ödenecek faturalar, ölümün takvim yaprakları; her ödeme, zamana verilen bir sadaka.<br><br>Ve her seferinde, \"Bak,\" diyor hayat, \"hâlâ buradasın. Borcun, varlığının kanıtı!\"<br>Acı çekiyorsun, demek ki varsın!</p><p class=\"mb-4\">Bu geri verilmiş günlerin sırrı şu:<br>Hiçbir şey 'küçük' değil, çünkü her şey 'Bir' in bir başka ifadesi olarak ta kendisi.<br><br>Çöp de çay da trafik de gülüş de...<br>Hepsi aynı nehrin farklı kıvrımları.<br><br>~<br><br>Mesele, mesele değil...<br>Yani belki de bütün mesele, zaten ölü olduğunu anlamakta.<br><br>O zaman her an, bir diriliş.<br>Nefes alıp verişin, kâinatın seni içine çekip bırakması.<br><br>Elini uzatışın, Tanrı'nın dokunuşu.</p><p class=\"mb-4\">Ve o zaman fark ediyorsun:<br>Melekler, market kuyruğunda önünde duran insanın omzuna konmuş.<br>Cennet, yere dökülmüş oyuncak lego parçalarının arasında parlıyor.<br>Cehennem ise sadece, bunları göremeyecek kadar kendine hapsolmuş olmak, hep acelesi olmak, bulunduğu yerde bir türlü olamamak.</p><p class=\"mb-4\">Dolayısıyla, şimdi işte buradasın.<br><br>Bir ceset gibi yaşıyor ve bir tanrı gibi görüyorsun.<br><br>Çöpü çıkar.<br>Faturayı öde.<br>Çocuğunu kucakla.<br><br>Her adımınla, toprağa bir tohum ekiyorsun; her nefesinle, o tohum filizleniyor.</p><p class=\"mb-4\">Ve bir gün, belki de çok yakında, bu 'bir günlük mühlet' bitecek.<br><br>Ama endişe etme.<br>Çünkü sen hiç yaşamaya başlamadın ki.</p><p class=\"mb-4\">Sadece bitti.<br>Sadece birdi.</p>"
        },
        {
          "type": "alinti",
          "text": "<p class=\"mb-4\">~<br><br><em>Hiç ölemeyecekmiş gibi dünyea işi~ne<br>Yârın ölecekmiş gibi âhiret işi~ne<br>Allah'ın işi~ne</em><br><br>~</p>",
          "author": "[YÜZ SÖZ'den]"
        },
        {
          "type": "spoiler",
          "text": "<p class=\"mb-4\"><strong>~<br><br>Güzel âşığın son cümleleri oldu:<br>\"Vardım, evimdeyim...\"<br><br>~</strong></p>"
        }
      ]
    }
  },
  "updated_at": "2026-01-06T17:49:01.318Z"
}