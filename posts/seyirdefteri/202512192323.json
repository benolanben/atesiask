{
  "id": 202512192323,
  "title": "Yeni Taslak",
  "author": "BenOlanBen",
  "publishedDate": "2025-12-19T19:29:23.904Z",
  "created_at": "2025-12-19T19:29:23.904Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192323-1766175780209.jpg",
      "date_value": "",
      "mini_title": "",
      "tags": [
        "aşk"
      ],
      "title": "Gitme kal",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\">Sordu~O~na:<br><strong>- Senin için daha önce hiç yapılmamış ne yapabilirim ki?</strong></p><p class=\"mb-4\">Kadın, gözlerinde iki sessiz çöl taşıyormuş gibi cevap verdi:<br><strong>- Kal</strong></p>"
        },
        {
          "type": "alinti",
          "text": "<p class=\"mb-4\">~</p><p class=\"mb-4\">Kuşun konmasına da<br>Uçup gitmesine de<br>Güzellikle imkân tanıyan<br>Bir ağacı fikredelim bir kere…</p><p class=\"mb-4\">Onu kalmaya, daha kalmaya davet etmeden ya da artık gitmesini istemeden<br>Şâyet kalbiniz olabilirse böyle<br>Yakın olursun YOL~a böyle</p><p class=\"mb-4\">~</p>",
          "author": "[Zen Bahçeleri'nden]"
        },
        {
          "type": "metin",
          "text": "<p class=\"mb-4\"><strong>Bir ağacın açık kabulüyle...<br></strong><br>~<br><br>Bu kadarı yeterdi süzülmüş âşıklara gerçi...<br>Ama laf da uzamadan edemedi, gerisini dedi:</p><p class=\"mb-4\">~</p><p class=\"mb-4\">Ve o an, anlar gibi oldum:<br>\"Kalmak\" denen şey, yoksa hiçbir yere ait olmama cesâreti miydi?</p><p class=\"mb-4\">Bir koltuğa değil,<br>Bir fikre değil<br>Hatta durduğu gibi duran bir \"BEN\"e değil.<br><br>Sadece burada,<br>Tam da burada...<br>Ne oluyorsa<br>O<br>Nasıl oluyorsa<br>Öylece</p><p class=\"mb-4\">Ama bu \"BURADA\"nın bile<br>Haritasız olduğu,<br>Önceden bilinmediği,<br>Hazırlık yapılamadığı yerde...</p><p class=\"mb-4\">~<br><br>Neden sonra kadın gülümsedi<br>— <em>Belki de hiç gülümsemedi,<br></em>Sâdece yüzümdeki anlamsız gerilim eridi.</p><p class=\"mb-4\">...<br><br>Ben mi?<br>Çoktan gitmiştim bile...<br><br>Duramamıştım işte<br>Kalamam ben bir yerde uzun süre</p><p class=\"mb-4\">Ama aynı anda hiç gitmemiştim işte...</p><p class=\"mb-4\">İçimdeki kuş, hem konmuştu dallara hem de hiç inmemişti yere.</p><p class=\"mb-4\">Nasıl estiyse öyle uçmuştu...<br><br>Belki de bütün mesele buydu:<br><br><strong>O’na bir şey eklemek,<br>O'ndan bir şey eksiltmek imkânsızdı,<br>Çünkü O zaten olduğunda olanın ta kendisiydi.<br>Olmadığında olmayanın!</strong></p><p class=\"mb-4\">Sadece durmak,<br>Kalbin bir ağaç olduğunu hatırlaması gibi<br>Anlamadan, anlamlandırmadan dur~an</p><p class=\"mb-4\"><strong>Bir ağaçtır bu âlem; meyvesi olmuş sen ben... ❞</strong></p><p class=\"mb-4\">Ve o zaman belki sen de anlarsın ki</p><p class=\"mb-4\">Sen zaten o kuşsun,<br>O dallar,<br>O uçuş ve geride kalan o büyük boşluk…<br>Ne hoşsun</p><p class=\"mb-4\"><strong>Hepsi bir,<br>Hepsi hiç.<br>Hepsi hepsi...</strong></p><p class=\"mb-4\">Gitmesine dayanamamak<br>\"Kal\" demek...<br>İşte bu hiçliğin kendisine davetiye çıkarmakmış.<br>Ve ben, davetiyeyi yırtıp havasını yuttum; geriye sadece tadı kaldı:</p><p class=\"mb-4\"><strong><span class=\"colored\">\"Adı konmamış, şekli bilinmeyen, saf bir varlık lezzeti.\"</span></strong></p><p class=\"mb-4\">Vâr olmanın dayanılmaz hafifliği...<br><br>Duyulur elbet ses kesilince sesi:</p>"
        },
        {
          "type": "ses",
          "text": "",
          "url": "https://benolanben.com/dinle/baska&1452",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512192323-1766175781790.jpg"
        },
        {
          "type": "spoiler",
          "text": "<p class=\"mb-4\">~ <br><br><strong><em><span class=\"colored\">Aşk olsun ey sevgili, ben hiç gitmedim ki...</span></em></strong><em><br><br>~</em></p>"
        }
      ]
    }
  },
  "updated_at": "2026-01-06T17:51:48.611Z",
  "is_protected": true
}