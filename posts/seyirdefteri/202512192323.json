{
  "id": 202512192323,
  "title": "Yeni Taslak",
  "author": "BenOlanBen",
  "publishedDate": "2025-12-19T19:29:23.904Z",
  "created_at": "2025-12-19T19:29:23.904Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192323-1766175780209.jpg",
      "date_value": "",
      "mini_title": "",
      "tags": [
        "aşk"
      ],
      "title": "Gitme kal",
      "subtitle": ""
    },
    "main_article": {
      "quotes": [
        {
          "type": "metin",
          "text": "Sordu~O~na:"
        },
        {
          "type": "metin",
          "text": "- Senin için daha önce hiç yapılmamış ne yapabilirim ki?",
          "is_colored": false,
          "is_bold": true
        },
        {
          "type": "metin",
          "text": "Kadın, gözlerinde iki sessiz çöl taşıyormuş gibi cevap verdi:\n"
        },
        {
          "type": "metin",
          "text": "- Kal\n",
          "is_bold": true
        },
        {
          "type": "spoiler",
          "text": "~\n\nKuşun konmasına da\nUçup gitmesine de\nGüzellikle imkân tanıyan\nBir ağacı fikredelim bir kere…\n\nOnu kalmaya, daha kalmaya davet etmeden ya da artık gitmesini istemeden\nŞâyet kalbiniz olabilirse böyle\nYakın olursun YOL~a böyle\n[Zen Bahçeleri'nden]\n\n~"
        },
        {
          "type": "metin",
          "text": "Bir ağacın açık kabulüyle...\n",
          "is_colored": true,
          "is_bold": true
        },
        {
          "type": "metin",
          "text": "~\n\nBu kadarı yeterdi süzülmüş âşıklara gerçi...\nAma laf da uzamadan edemedi, gerisini dedi:\n\n~\n\nVe o an, anlar gibi oldum:\n\"Kalmak\" denen şey, yoksa hiçbir yere ait olmama cesâreti miydi?\n\nBir koltuğa değil,\nBir fikre değil\nHatta durduğu gibi duran bir \"BEN\"e değil.\n\nSadece burada,\nTam da burada...\nNe oluyorsa\nO\nNasıl oluyorsa\nÖylece\n\nAma bu \"BURADA\"nın bile\nHaritasız olduğu,\nÖnceden bilinmediği,\nHazırlık yapılamadığı yerde...\n\n~\n\nNeden sonra kadın gülümsedi\n— Belki de hiç gülümsemedi,\nSâdece yüzümdeki anlamsız gerilim eridi.\n\n...\n\nBen mi?\nÇoktan gitmiştim bile...\n\nDuramamıştım işte\nKalamam ben bir yerde uzun süre\n\nAma aynı anda hiç gitmemiştim işte...\n\nİçimdeki kuş, hem konmuştu dallara hem de hiç inmemişti yere.\n\nNasıl estiyse öyle uçmuştu...\n\nBelki de bütün mesele buydu:"
        },
        {
          "type": "metin",
          "text": "O’na bir şey eklemek,\nO'ndan bir şey eksiltmek imkânsızdı,\nÇünkü O zaten olduğunda olanın ta kendisiydi.\nOlmadığında olmayanın!",
          "is_bold": true,
          "is_italic": true
        },
        {
          "type": "metin",
          "text": "Sadece durmak,\nKalbin bir ağaç olduğunu hatırlaması gibi\nAnlamadan, anlamlandırmadan dur~an"
        },
        {
          "type": "metin",
          "text": "Bir ağaçtır bu âlem; meyvesi olmuş sen ben... ❞\n",
          "is_bold": false,
          "is_colored": true
        },
        {
          "type": "metin",
          "text": "Ve o zaman belki sen de anlarsın ki\n\nSen zaten o kuşsun,\nO dallar,\nO uçuş ve geride kalan o büyük boşluk…\nNe hoşsun\n\nHepsi bir,\nHepsi hiç.\nHepsi hepsi...\n\nGitmesine dayanamamak\n\"Kal\" demek...\nİşte bu hiçliğin kendisine davetiye çıkarmakmış.\nVe ben, davetiyeyi yırtıp havasını yuttum; geriye sadece tadı kaldı:"
        },
        {
          "type": "spoiler",
          "text": "\"Adı konmamış, şekli bilinmeyen, saf bir varlık lezzeti.\"\n\n",
          "is_colored": true,
          "is_bold": true
        },
        {
          "type": "metin",
          "text": "Vâr olmanın dayanılmaz hafifliği...\n\nDuyulur elbet ses kesilince sesi:"
        },
        {
          "type": "ses",
          "text": "",
          "url": "https://benolanben.com/dinle/baska&1452",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512192323-1766175781790.jpg"
        },
        {
          "type": "metin",
          "text": "~"
        },
        {
          "type": "spoiler",
          "text": "~\n\n\n\nAşk olsun ey sevgili, ben hiç gitmedim ki...\n\n\n\n~\n\n"
        }
      ]
    }
  }
}