{
  "id": 202512192332,
  "title": "Yeni Taslak",
  "author": "BenOlanBen",
  "publishedDate": "2025-12-19T19:29:23.904Z",
  "created_at": "2025-12-19T19:29:23.904Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192332-1766176377387.mp4",
      "date_value": "",
      "mini_title": "",
      "tags": [
        "ayna",
        "gölge"
      ],
      "title": "Kendini açığa vur~an",
      "subtitle": ""
    },
    "main_article": {
      "quotes": [
        {
          "type": "metin",
          "text": "Aşkım gâlîb geldi yüreğim harlar\nÂşık olan arı namusu n'eyler\nBehey Yûnus sana söyleme derler\nYa ben öleyim mi söylemeyince...\n[Y. Emre'den]\n\nSâdece içimde susmak istemeyen bir ses olduğu için yazıyorum...\n[S. Plath'dan]\n\n~\n\nKendimi açığa vurmak istiyorum.\nİçimde hiçbir şey gizli kalmasın...\nÇünkü nerede gerçekten gizli kalırsam\nOrada sahte olurum.\n\nArap saçına döndüm, çözülmek istiyorum\nİçimdeki suyun düğümünü çözmek istiyorum,\n\nYüzümü göstermek\nYok~yere duranlarımın\nVarlığa gölgesini düşürmek istiyorum...\n\nBunu istiyorum çünkü gölgede kalan her parçam, orada, ışığın yokluğunda bir kabuk, sahte bir ben doğuruyor.\n\nO sahte ben ki...\n\nBir mum alevinin arkasında titreyen ve kendini asıl sanan gölgeler gibi...\nOnu besleyen, ona hayat veren, saklandığı o duvar.\n\nGözden uzak kalması, söze düşmemesidir...\nÖyleyse duvarı yok etmeli, gölgeyi değil;\nO vakit tüm benliğin, o sonsuz ânın içinde süzülür."
        },
        {
          "type": "metin",
          "text": "Mahv-ı vücûd iden\nİder kendini mahz-ı nur-ı aşk\nArada hâil olmasa\nSâye~de âfitâb olur ❞",
          "is_colored": true
        },
        {
          "type": "metin",
          "text": "Ve içimdeki geceyi dökmek istiyorum,\nBir testiden su yerine karanlık akana dek...\n\nZira her saklanan düşünce, her bastırılan duygu, her gizlenen korku, teneke bir kutunun içinde tiksinç bir böceğe dönüşüyor.\n\nVe sen, o kutuyu göğsünde, kalbinin üstünde taşırsın.\n\nAğırlığı seni ezer, sesi seni kemirir.\n\nHayır, kutuyu aç.\nIşığı sok içeri.\nBöceğin, ışığa çıktığında, altın tozundan kanatları olan bir peridir aslında.\n\nYa da hiçtir.\nBence ne farkı var...\n\nZen bahçelerindeki tırmık izleri gibiydi düşüncelerim...\n\nDüz çizgiler, kusursuz düzen.\n\nAma görünen yüzün altında, taşların ve kumun birleştiği yerde, kaos yatar.\nGerçek düzen, o kaosun içindeki bütünlükte var.\nOnu saklamak, yüzeydeki izlere tapınmak...\n\nKumu dağıt, taşı ortaya çıkar.\nTaş senin hammadden.\nSessiz, değişmez, hiçbir şeyi saklamayan.\nÜzerinde hiçbir şey büyümez çünkü olan her şey odur zaten.\n\nŞimdi bu toprakların irfân ocakları aynasında bakıyorum kendime...\n\nBuğulanmış aynada, silüetim bulanık.\nSilmek istiyorum camı,\nKi yansıma ile kaynak bir olsun.\n\n\"Ene'l-Hak\" diyebilenin erenlerin cesâretiyle yaklaşıyorum aynaya.\n\nHer gizli kalmış köşe, aynada bir buğu gibi...\n\nDurma durula onları.\nÖyle bir sil ki\nAyna seni değil, sen aynayı yansıtır hâle gel.\n\nAynayı aynaya tutmuş gibi,\nNe var ki iki değil...\n\n~\n\nO zaman anlarsın ki\nSaklanan hiçbir şey yoktu;\nSadece bakmayı bilmeyen bir göz vardı...\n\nAma giyinmişim kat kat üstüne\nDevam ediyorum bu soyma, soyunma işine\n\nKemiklerimi, iliğine kadar soyuyorum.\nRuhumun en karanlık mahzenlerine iniyorum, el fenerim olmadan.\nKorkum yok çünkü karanlık da benim\nİçimdeki ‘öteki’ ile kucaklaşıyorum\n\nBütün yüzlerimi tanıyorum bir bir...\n\nPnu dışarda bıraktığım her an, kapıda bir dilenci, bir hayalet gibi sızlanıyor zira...\n\nİçeri aldım onu.\nOturttum karşıma.\nBir çay koydum önüne.\nBir güzel döktü içini\n\nAnlaşıldık ya...\nŞimdi ikimiz de yokuz.\n\nSadece soğuk odaya imzasını bırakan çay buharının sessiz dansı var ortada.\n\n~\n\nVe ölümden önceki son nefesim bir patlama değil, bir sönüş gibi dökülsün:\n\nŞimdi, sessizliğin ortasında duruyorum.\nİçim bomboş.\nSakladığım hiçbir şey kalmadı.\n\nGizli hiçbir köşe....\n\nVe bu mutlak şeffaflık içinde, bir an için dehşete kapılıyorum:\n‘Ben’ diye gösterebileceğim bir şey kalmadı.\n\nArdından, o dehşetin içinden süzülen bir sükûnet...\n\nÇünkü anlıyorum; asıl sahtelik, ‘ben’ dediğim kabuğun ta kendisiydi.\n\nOnu altını doldurmak için sakladığım her şey, onu besliyordu sadece.\n\nKabuk çatladı.\nİçindekiler dağıldı.\n\nGeriye, tüm evrenin hiçbir engel olmaksızın içinden aktığı bir boşluk kaldı.\nİşte burada, nihayet, hayâlim gerçek oldum.\n\nÇünkü ayrı ‘olmak’ diye bir şey kalmadı.\n\nOlan o oldu....\n\n~"
        },
        {
          "type": "ses",
          "text": "",
          "url": "https://benolanben.com/dinle/baska&265",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512192332-1766176379251.jpg"
        },
        {
          "type": "metin",
          "text": "\n~\n\nGizlemek, bir şeyi “ben”den ayırmak değil midir?"
        },
        {
          "type": "metin",
          "text": "Kendime ayırmak değil midir?\n",
          "is_bold": true
        },
        {
          "type": "metin",
          "text": "Oysa ayıracak ne var?\nPerdenin arkasında sandığım şey,\nPerdenin kendisi de dâhil\nOLAN'dan başka nedir ki?\n~\nSaklayacak bir ‘sen’ kalmadığında,\nSaklanacak bir ‘şey’ de kalmaz.\nİşte o an, kapı çarpar ve gerçek ses duyulur:\nİçeride 'kimse' yok.\n[YÜZ SÖZ'den]\n\n~"
        }
      ]
    }
  }
}