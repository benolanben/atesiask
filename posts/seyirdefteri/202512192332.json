{
  "id": 202512192332,
  "title": "Yeni Taslak",
  "author": "BenOlanBen",
  "publishedDate": "2025-12-19T19:29:23.904Z",
  "created_at": "2025-12-19T19:29:23.904Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192332-1766176377387.mp4",
      "date_value": "",
      "mini_title": "",
      "tags": [
        "ayna",
        "gölge"
      ],
      "title": "Kendini açığa vur~an",
      "subtitle": ""
    },
    "main_article": {
      "quotes": [
        {
          "type": "alinti",
          "text": "<p class=\"mb-4\">Aşkım gâlîb geldi yüreğim harlar<br>Âşık olan arı namusu n'eyler<br>Behey Yûnus sana söyleme derler<br>Ya ben öleyim mi söylemeyince...<br></p>",
          "is_colored": true,
          "author": "[Y. Emre'den]"
        },
        {
          "type": "alinti",
          "text": "<p class=\"mb-4\">Sâdece içimde susmak istemeyen bir ses olduğu için yazıyorum...<br><br></p>",
          "is_colored": true,
          "author": "[S. Plath'dan]"
        },
        {
          "type": "metin",
          "text": "<p class=\"mb-4\">~<br><br>Kendimi açığa vurmak istiyorum.<br>İçimde hiçbir şey gizli kalmasın...<br>Çünkü nerede gerçekten gizli kalırsam<br>Orada sahte olurum.</p><p class=\"mb-4\">Arap saçına döndüm, çözülmek istiyorum<br>İçimdeki suyun düğümünü çözmek istiyorum,<br><br>Yüzümü göstermek<br>Yok~yere duranlarımın<br>Varlığa gölgesini düşürmek istiyorum...</p><p class=\"mb-4\">Bunu istiyorum çünkü gölgede kalan her parçam, orada, ışığın yokluğunda bir kabuk, sahte bir ben doğuruyor.</p><p class=\"mb-4\">O sahte ben ki...</p><p class=\"mb-4\">Bir mum alevinin arkasında titreyen ve kendini asıl sanan gölgeler gibi...<br>Onu besleyen, ona hayat veren, saklandığı o duvar.</p><p class=\"mb-4\">Gözden uzak kalması, söze düşmemesidir...<br>Öyleyse duvarı yok etmeli, gölgeyi değil;<br>O vakit tüm benliğin, o sonsuz ânın içinde süzülür.</p>"
        },
        {
          "type": "spoiler",
          "text": "<p class=\"mb-4\"><em>Mahv-ı vücûd iden<br>İder kendini mahz-ı nur-ı aşk<br>Arada hâil olmasa<br>Sâye~de âfitâb olur</em> ❞</p>"
        },
        {
          "type": "metin",
          "text": "<p class=\"mb-4\">Ve içimdeki geceyi dökmek istiyorum,<br>Bir testiden su yerine karanlık akana dek...</p><p class=\"mb-4\">Zira her saklanan düşünce, her bastırılan duygu, her gizlenen korku, teneke bir kutunun içinde tiksinç bir böceğe dönüşüyor.</p><p class=\"mb-4\">Ve sen, o kutuyu göğsünde, kalbinin üstünde taşırsın.</p><p class=\"mb-4\">Ağırlığı seni ezer, sesi seni kemirir.</p><p class=\"mb-4\">Hayır, kutuyu aç.<br>Işığı sok içeri.<br>Böceğin, ışığa çıktığında, altın tozundan kanatları olan bir peridir aslında.</p><p class=\"mb-4\">Ya da hiçtir.<br>Bence ne farkı var...</p><p class=\"mb-4\">Zen bahçelerindeki tırmık izleri gibiydi düşüncelerim...</p><p class=\"mb-4\">Düz çizgiler, kusursuz düzen.</p><p class=\"mb-4\">Ama görünen yüzün altında, taşların ve kumun birleştiği yerde, kaos yatar.<br>Gerçek düzen, o kaosun içindeki bütünlükte var.<br>Onu saklamak, yüzeydeki izlere tapınmak...</p><p class=\"mb-4\">Kumu dağıt, taşı ortaya çıkar.<br>Taş senin hammadden.<br>Sessiz, değişmez, hiçbir şeyi saklamayan.<br>Üzerinde hiçbir şey büyümez çünkü olan her şey odur zaten.</p><p class=\"mb-4\">Şimdi bu toprakların irfân ocakları aynasında bakıyorum kendime...</p><p class=\"mb-4\">Buğulanmış aynada, silüetim bulanık.<br>Silmek istiyorum camı,<br>Ki yansıma ile kaynak bir olsun.</p><p class=\"mb-4\">\"Ene'l-Hak\" diyebilenin erenlerin cesâretiyle yaklaşıyorum aynaya.</p><p class=\"mb-4\">Her gizli kalmış köşe, aynada bir buğu gibi...</p><p class=\"mb-4\">Durma durula onları.<br>Öyle bir sil ki<br>Ayna seni değil, sen aynayı yansıtır hâle gel.</p><p class=\"mb-4\">Aynayı aynaya tutmuş gibi,<br>Ne var ki iki değil...</p><p class=\"mb-4\">~<br><br>O zaman anlarsın ki<br>Saklanan hiçbir şey yoktu;<br>Sadece bakmayı bilmeyen bir göz vardı...</p><p class=\"mb-4\">Ama giyinmişim kat kat üstüne<br>Devam ediyorum bu soyma, soyunma işine</p><p class=\"mb-4\">Kemiklerimi, iliğine kadar soyuyorum.<br>Ruhumun en karanlık mahzenlerine iniyorum, el fenerim olmadan.<br>Korkum yok çünkü karanlık da benim<br>İçimdeki ‘öteki’ ile kucaklaşıyorum<br><br>Bütün yüzlerimi tanıyorum bir bir...</p><p class=\"mb-4\">Onu dışarda bıraktığım her an, kapıda bir dilenci, bir hayalet gibi sızlanıyor zira...</p><p class=\"mb-4\">İçeri aldım onu.<br>Oturttum karşıma.<br>Bir çay koydum önüne.<br>Bir güzel döktü içini</p><p class=\"mb-4\">Anlaşıldık ya...<br>Şimdi ikimiz de yokuz.</p><p class=\"mb-4\">Sadece soğuk odaya imzasını bırakan çay buharının sessiz dansı var ortada.</p><p class=\"mb-4\">~<br><br>Ve ölümden önceki son nefesim bir patlama değil, bir sönüş gibi dökülsün:</p><p class=\"mb-4\">Şimdi, sessizliğin ortasında duruyorum.<br>İçim bomboş.<br>Sakladığım hiçbir şey kalmadı.</p><p class=\"mb-4\">Gizli hiçbir köşe....</p><p class=\"mb-4\">Ve bu mutlak şeffaflık içinde, bir an için dehşete kapılıyorum:<br>‘Ben’ diye gösterebileceğim bir şey kalmadı.</p><p class=\"mb-4\">Ardından, o dehşetin içinden süzülen bir sükûnet...</p><p class=\"mb-4\">Çünkü anlıyorum; asıl sahtelik, ‘ben’ dediğim kabuğun ta kendisiydi.</p><p class=\"mb-4\">Onu altını doldurmak için sakladığım her şey, onu besliyordu sadece.</p><p class=\"mb-4\">Kabuk çatladı.<br>İçindekiler dağıldı.</p><p class=\"mb-4\">Geriye, tüm evrenin hiçbir engel olmaksızın içinden aktığı bir boşluk kaldı.<br>İşte burada, nihayet, hayâlim gerçek oldum.</p><p class=\"mb-4\">Çünkü ayrı ‘olmak’ diye bir şey kalmadı.</p><p class=\"mb-4\">Olan o oldu....<br><br>~</p>"
        },
        {
          "type": "ses",
          "text": "",
          "url": "https://benolanben.com/dinle/baska&265",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512192332-1766176379251.jpg"
        },
        {
          "type": "alinti",
          "text": "<p class=\"mb-4\">~<br><br>Gizlemek, bir şeyi “ben”den ayırmak değil midir?<br><strong>Kendime ayırmak değil midir?</strong><br>Oysa ayıracak ne var?<br>Perdenin arkasında sandığım şey,<br>Perdenin kendisi de dâhil<br>OLAN'dan başka nedir ki?<br>~<br>Saklayacak bir ‘sen’ kalmadığında,<br>Saklanacak bir ‘şey’ de kalmaz.<br>İşte o an, kapı çarpar ve gerçek ses duyulur:<br>İçeride 'kimse' yok.<br><br>~</p>",
          "author": "[YÜZ SÖZ'den]"
        }
      ]
    }
  },
  "updated_at": "2026-01-06T17:35:41.253Z",
  "is_protected": true
}