{
  "id": 202512192248,
  "title": "Yeni Taslak",
  "author": "BenOlanBen",
  "publishedDate": "2025-12-19T19:29:23.904Z",
  "created_at": "2025-12-19T19:29:23.904Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192248-1766173685696.mp4",
      "date_value": "",
      "mini_title": "",
      "tags": [
        ""
      ],
      "title": "Senin evin neresi?",
      "subtitle": ""
    },
    "main_article": {
      "quotes": [
        {
          "type": "spoiler",
          "text": "Bir garip yolcuyum hayat yolunda\nYolumu kaybetmiş perişânım ben\nMecnûn misâli gurbet ellerde\nÜmit~siz~sevginin kurbânıyım ben\n[Muhayyer~kürdi Fantezi'den]"
        },
        {
          "type": "metin",
          "text": "~\n\n— Benim evim, benim yerim neresi?\nBenim gerçeğim, benim bildiğim ne ki?"
        },
        {
          "type": "metin",
          "text": "Yerin terk edenin yoktur mekânı, hakîkat ehlinin olmaz nişânı...",
          "is_bold": true
        },
        {
          "type": "metin",
          "text": "Bir yere âit olma arzusudur, seni beni böyle yersiz yurtsuz bırakan.\nÂidiyet arayışını bıraktığında her yer senin olur da kendine yer bulamaz olursun.\n\n— İşte tam da bu korkutuyor beni...\n\nBilinmeyenden neden korkarsın?\n\nÇünkü egonun tek görevi:"
        },
        {
          "type": "metin",
          "text": "BEN~i 'güvende' tutmaktır.\n",
          "is_colored": true
        },
        {
          "type": "metin",
          "text": "İllâ bir şeye tutunması gerekir\nVe bilinmeyenin tutunacak bir yeri yoktur.\n\n~\n\nGerçeği arayan biri olmak,\nÇok zaman\nYönsüz,\nYersiz,\nYurtsuz hissettirir…\n\nAslında bu çok anlamlıdır zira eğer sabit bir gerçek yoksa, gerçeği kucaklamak, bilinmeyeni kucaklamaktır.\n\nÖyleyse\nŞahsen durduğunu sanarak\nHer an değişip duranı\nSabit bir anlam çerçevesine sığdırmaya çalışmayı bırakasın.\n\nAnlayım diye çabalamayı da...\n\nBir sonraki sahnede nasıl hareket edeceğini belirlemeye çalışmayı da...\n\nKalemi dilinden bırak\nYazıp durma!\n\nBilinmeyen gizli hazineden\nBir nefes al\nVe aldığın yeri kucakla\nYani bilmemeyi...\n\nSessizce farkında ol.\nOlan, sadece oluyor.\nOlmayan, yok.\n\nHepsi bu kadar.\n\nBırak gizem, kendi irâdesiyle, kendi saatinde ortaya çıksın…\n\n~\n\nGizem demişken..."
        },
        {
          "type": "metin",
          "text": "İki el bir araya geldiğinde bir ses çıkar ya...\nPeki nedir tek elin sesi?",
          "is_bold": true
        },
        {
          "type": "metin",
          "text": "...\n\nKadim zamanların koanı\nZihni tuzağa düşürmek için bir mantık mayını.\n\nAma tuzak boş!\n\nCevap, daha soruyu sormadan\nZaten hazırdır orada...\n\n...\n\nSessizlik, cevaptır."
        },
        {
          "type": "fotograf",
          "text": "",
          "url": "https://raw.githubusercontent.com/benolanben/atesiask/main/medya/posts/seyirdefteri/202512192248-1766173687568.jpg"
        },
        {
          "type": "metin",
          "text": "Bilinen en az doğrudur.\nBilinmeyen daha doğrudur.\nBilmekten ve bilmemekten önceki durum\nHakîkat'in ta kendisidir.\n[Zen Bahçeleri'nden]\n\n~\n\nHiçbir şeyin katı veya kalıcı olmadığını gördüğünüzde,\nBilinmeyende kendinizi evinizde hissetmeye başlarsınız.\n[YÜZ SÖZ'den]\n\n~"
        }
      ]
    }
  }
}