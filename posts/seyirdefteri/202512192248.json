{
  "id": 202512192248,
  "title": "Yeni Taslak",
  "author": "BenOlanBen",
  "publishedDate": "2025-12-19T19:29:23.904Z",
  "created_at": "2025-12-19T19:29:23.904Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192248-1766173685696.mp4",
      "date_value": "",
      "mini_title": "",
      "tags": [
        ""
      ],
      "title": "Senin evin neresi?",
      "subtitle": ""
    },
    "main_article": {
      "quotes": [
        {
          "type": "alinti",
          "text": "<p class=\"mb-4\"><em>Bir garip yolcuyum hayat yolunda<br></em><strong><em>Yolumu kaybetmiş perişânım ben<br></em></strong><em>Mecnûn misâli gurbet ellerde<br>Ümit~siz~sevginin kurbânıyım ben</em><br></p>",
          "author": "[Muhayyer~kürdi Fantezi'den]"
        },
        {
          "type": "metin",
          "text": "<p class=\"mb-4\">~<br><br>— Benim evim, benim yerim neresi?<br>Benim gerçeğim, benim bildiğim ne ki?<br><br><strong>Yerin terk edenin yoktur mekânı, hakîkat ehlinin olmaz nişânı...<br><br></strong>Bir yere âit olma arzusudur, seni beni böyle yersiz yurtsuz bırakan.<br>Âidiyet arayışını bıraktığında her yer senin olur da kendine yer bulamaz olursun.<br><br>— İşte tam da bu korkutuyor beni...<br><br>Bilinmeyenden neden korkarsın?<br><br>Çünkü egonun tek görevi:<br><strong>BEN~i 'güvende' tutmaktır.</strong><br>İllâ bir şeye tutunması gerekir<br>Ve bilinmeyenin tutunacak bir yeri yoktur.<br><br>~<br><br>Gerçeği arayan biri olmak,<br>Çok zaman<br>Yönsüz,<br>Yersiz,<br>Yurtsuz hissettirir…</p><p class=\"mb-4\">Aslında bu çok anlamlıdır zira eğer sabit bir gerçek yoksa, gerçeği kucaklamak, bilinmeyeni kucaklamaktır.</p><p class=\"mb-4\">Öyleyse<br>Şahsen durduğunu sanarak<br>Her an değişip duranı<br>Sabit bir anlam çerçevesine sığdırmaya çalışmayı bırakasın.<br><br>Anlayım diye çabalamayı da...</p><p class=\"mb-4\">Bir sonraki sahnede nasıl hareket edeceğini belirlemeye çalışmayı da...<br><br>Kalemi dilinden bırak<br>Yazıp durma!</p><p class=\"mb-4\">Bilinmeyen gizli hazineden<br>Bir nefes al<br>Ve aldığın yeri kucakla<br>Yani bilmemeyi...</p><p class=\"mb-4\">Sessizce farkında ol.<br>Olan, sadece oluyor.<br>Olmayan, yok.</p><p class=\"mb-4\">Hepsi bu kadar.</p><p class=\"mb-4\">Bırak gizem, kendi irâdesiyle, kendi saatinde ortaya çıksın…<br><br>~<br><br>Gizem demişken...</p><p class=\"mb-4\"><strong>İki el bir araya geldiğinde bir ses çıkar ya...<br>Peki nedir tek elin sesi?</strong></p><p class=\"mb-4\">...</p><p class=\"mb-4\">Kadim zamanların koanı<br>Zihni tuzağa düşürmek için bir mantık mayını.</p><p class=\"mb-4\">Ama tuzak boş!</p><p class=\"mb-4\">Cevap, daha soruyu sormadan<br>Zaten hazırdır orada...</p><p class=\"mb-4\">...</p><p class=\"mb-4\">Sessizlik, cevaptır.</p>"
        },
        {
          "type": "fotograf",
          "text": "",
          "url": "https://raw.githubusercontent.com/benolanben/atesiask/main/medya/posts/seyirdefteri/202512192248-1766173687568.jpg"
        },
        {
          "type": "alinti",
          "text": "<p class=\"mb-4\"><em>Bilinen en az doğrudur.<br>Bilinmeyen daha doğrudur.<br>Bilmekten ve bilmemekten önceki durum<br>Hakîkat'in ta kendisidir.<br></em></p>",
          "author": "[Zen Bahçeleri'nden]"
        },
        {
          "type": "alinti",
          "text": "<p class=\"mb-4\">~<br><br><em>Hiçbir şeyin katı veya kalıcı olmadığını gördüğünüzde,<br>Bilinmeyende kendinizi evinizde hissetmeye başlarsınız.</em><br><br>~</p>",
          "author": "[YÜZ SÖZ'den]"
        }
      ]
    }
  },
  "updated_at": "2026-01-06T18:30:36.705Z"
}