{
  "id": 202512312208,
  "title": "Yeni Taslak",
  "author": "BenOlanBen",
  "publishedDate": "2025-12-30T19:27:48.975Z",
  "created_at": "2025-12-30T19:27:48.975Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512302232-1767123159551.mp4",
      "date_value": "",
      "mini_title": "",
      "tags": [
        ""
      ],
      "title": "Kendini gerçekleştiren döngü",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\"><strong>Uyku, kardeşidir ölümün<br><em>(Çünkü hayat ve rüya aynı annenin karnında)</em></strong></p><p class=\"mb-4\"><strong>Evlerin en zayıfıdır, örümcek-evi<br><em>(Kendi içinden çıkarır ve üzerinde dolaşmaya mahkûm olur)</em></strong></p><p class=\"mb-4\">Varlığın Sevinci'nden bu işâretler okundukça açılanlar açıldı...<br><br>Nasıl mı?</p><p class=\"mb-4\">'Bu' hayatı çok acı verici görürsen, bu acı hissi, kendiliğinden katılaşıp gerçeklik kazanıverir.<br>Aslında acı verici bir hayat yoktur; zaten 'hayat' süren nesneler kimseler de yoktur.</p><p class=\"mb-4\">Ama zihnin bu tür varsayımlara olan ciddi bağlılığı, onu cidden çok gerçek hissettirir.</p><p class=\"mb-4\">Hatta sözde 'gerçeklik' hissi bile, zihnin bir yansıtmasıdır; tıpkı bir rüyada gördüğün ve hissettiğin her şey gibi maddesizdir, kimsesizdir...<br><br>Çokları, gerçekliğin kanıtı olarak 'gerçek hissetmeye' bel bağlar.<br><strong>Dün geceki rüyanda geçen her şey, bir şekilde hayli gerçek hissettirdi, değil mi?</strong></p><p class=\"mb-4\">Hissedilene de o kadar ciddiyet verme zira zihin sandığından çok daha kurnazdır.<br><br>Nasıl mı?</p><p class=\"mb-4\">… Bu, tıpkı rüyanda bir araba kullanırken, aynı anda yatağında uyuduğunu da \"hatırlaman\" gibi bir şey; direksiyonu sıkıca tutarsın, virajları bir güzel alırsın hatta belki radyoda bir şarkı mırıldanırsın...</p><p class=\"mb-4\">Ama o arabanın lastikleri asfalt değil, beyninin karanlık, ıslak labirentlerinde dönüyordur.</p><p class=\"mb-4\">Ve tam bu labirentlerde kaybolacağını sandığın an, bir anlığına, belki de bir kavşakta beklerken, için derinlerden bir kahkaha yükseliverir:<br><strong>\"Amma da ciddi meseleler bunlar, birâder!\"</strong></p><p class=\"mb-4\">Peki burada kim kimi nereye götürüyor?<br><strong>Bir rüyayı, rüyasız derin uykudan izlemek neye benziyor?</strong></p><p class=\"mb-4\"><strong>••<br>••<br>•</strong></p><p class=\"mb-4\">Yazı burda bitti...</p><p class=\"mb-4\">Şimdi, ekrana bakıyorsun.<br>Harfleri birbirine bağlayarak okuyorsun değil mi?</p><p class=\"mb-4\">Ve onları anlamlandıran bir 'ben' var gibi.</p><p class=\"mb-4\">Ama bir an dur.</p><p class=\"mb-4\">Okuyan kim?</p><p class=\"mb-4\">Dur hemen cevap verme.<br>Cevap veren de zihin olurdu.</p><p class=\"mb-4\">Sadece bir bak.<br>Boş bulunduğun o 'bakış'ın kendisi, işte O.</p><p class=\"mb-4\">Gerisi, zihnin kendi kendine fısıldadığı, sonra kendi kendine inandığı, sonra kendi kendine ağlayıp güldüğü çok komik, çok hüzünlü, çok muhteşem bir masal.</p><p class=\"mb-4\">Rüya masalını bırakma, hoş, sen onu bıraksan, o seni...</p><p class=\"mb-4\">Sâdece masalı anlatanın, sen olduğunu unutma.</p><p class=\"mb-4\">Ve unut ki...<br>Unutmak da senin hikayenin bir parçası olsun.</p><p class=\"mb-4\"><strong>Hatırlamaya bahânen olsun a güzel!<br></strong><br>~</p>"
        },
        {
          "type": "alinti",
          "text": "Ya kendini sonsuz formlarda unutup hatırlayan tek bir ben varsa...\nNe güleriz değil mi?\n...\nNe o gülüyor musun?\n",
          "author": "[YÜZ SÖZ'den]"
        }
      ]
    }
  }
}