{
  "id": 202512301124,
  "title": "Yeni Taslak",
  "author": "BenOlanBen",
  "publishedDate": "2025-12-29T17:27:47.144Z",
  "created_at": "2025-12-29T17:27:47.144Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512292122-1767032543108.mp4",
      "date_value": "",
      "mini_title": "",
      "tags": [
        "zaman",
        "ân-ı dâim",
        "ölüm"
      ],
      "title": "Ölümü nasıl öldürebiliriz",
      "subtitle": ""
    },
    "main_article": {
      "quotes": [
        {
          "type": "alinti",
          "text": "Dünyan zihnindedir.\nO hâliyle kendi başına ayakta duramaz.\nKendi başına bir varlığı yoktur.\nZihninde var olabilir.\nOnu öylece kendi zihninden yarattın.\nÖylesine inanmazsan öylesi ölecektir\n",
          "author": "[R. Adams'dan]"
        },
        {
          "type": "metin",
          "text": "~"
        },
        {
          "type": "alinti",
          "text": "Ölüm her bir kişiyi yok eder; ölüm düşüncesi ise onu kurtarır.\n",
          "author": "[A. Kadrî]"
        },
        {
          "type": "metin",
          "text": "~"
        },
        {
          "type": "alinti",
          "text": "Burası bir rüyâ; yalnız uyuyanlar bunun gerçek olduğunu düşünür sonra ölüm şafak gibi söker ve dert ettiğin şeylere gülerek uyanırsın...\n",
          "author": "[Cenâb-ı Mevlevî'den]"
        },
        {
          "type": "metin",
          "text": "~\n\nVarlığın Sevinci'nden bir hayat iksiri alınız:"
        },
        {
          "type": "metin",
          "text": "\"Ağızların tadını kaçıran ÖLÜM'ü çokça hatırlayınız\"\n",
          "is_bold": true,
          "is_tight": true
        },
        {
          "type": "metin",
          "text": "İlkin buraya ölmez bir hakikat cümlesi bırakalım:\n"
        },
        {
          "type": "metin",
          "text": "\"Değişen şeyin varlığı yoktur!\"",
          "is_bold": true,
          "is_tight": true
        },
        {
          "type": "metin",
          "text": "Sonra ölüm korkusuna, hiç doğmamış olduğunu unutan bir rüyanın paniğine bakalım.\n\nHadi henüz yaşarken gidip gelelim biraz ölüm üstüne...\n\n~\n\nZihin, düşünce demektir.\nBu, başı sonu olmayan şeyleri kavrayamayan bir düzenektir.\n\nVe sonra dönüp \"Sonu gelen şeyler niye var?\" diye, kendine tutunanı üzecektir.\nİlişkiler, nesneler, faaliyetler, başlayan her şey illa biter değil mi?\n\nDüşünme işi de böyle...\n\nSonuna gelmekten korkar.\nVe bu son ölümdür!\n\nYalnızca insan kabı olan organizma değil, düşüncenin yarattığı bütün o psikolojik yapı da tamamlanmamış bir şekilde sona erecektir;\n\nŞunu şunu yapmak için birkaç yıl daha yaşamak,\n\nGeçmişi düzeltmek, travmaları sağaltmak\n\nVe en mükemmel versiyonunda, şeyleri olması gereken hâle getirmek, daha, daha isteğiyle...\n\nAslında bunun, yani düşünmenin, \"ben\"in sonu olduğunu bal gibi biliriz;\nOysa \"ben\" ümidin türlü yapılarını icat edip durur.\n\nHastalıkla, yaşlılıkla, kazayla ölürüz...\n\nYa da hayatlarımız öylesine anlamsız, sıkıcı bir rutinin keskin bunaltısı içindedir ki\nKasten son veririz; uzun hikayeyi kısa keserek...\n\nAma ölürüz işte...\n\nHayata dair hiçbir anlam, hiçbir kalıcı önem göremeyiz.\nGerçekten, çok dikkatli gözlemlerseniz, hayatın neredeyse hiçbir önemi yoktur.\n\nGünbegün rutinle, can sıkıntısıyla, zevk ve acının tekrarıyla ve duyarsız, anlamsız varoluşun geri kalanıyla devam ederiz.\n\nBunu fark ettiğimizde, hayata bir anlam vermeye çalışırız yani bir anlam icat ederiz;\n\nTanrı,\n\nAile,\n\nCillop gibi bir sevgili\n\nAsil bir iş,\n\nÖlmeden önce yapılacaklar listesi\n\"Ben bir yazarım ve bunu yapmalıyım, şunu yapmalıyım\"\n\nHepsi hepsi \"Ben\" denen iştahlı maymunun sonu gelmez işleri güçleri işte...\n\nAma evet ölmekten korkarız hem de ölesiye...\n\nOysa \"ölüm korkusunu\" sona erdirmek için, ölümle temas kurmalıyız; düşüncenin ölüme dâir yarattığı imgeyle değil, o hâli hakikaten ve doğrudan canlı canlı hissetmeliyiz.\n\nAksi takdirde korkunun sonu gelmez çünkü \"ölüm\" kelimesi korku yaratır ve biz onun hakkında konuşmak bile istemeyiz.\n\nAslında ölümden korkmamızın nedeni, onu ertelemiş olmamızdır."
        },
        {
          "type": "metin",
          "text": "~\nKorktuğundan kaçma!\nYüzünü dön ve üstüne yürü\nÖlümü öldür\nKorkuyu korkut\n~",
          "is_bold": true
        },
        {
          "type": "metin",
          "text": "Sağlıklı, normal, açıkça akıl yürütme, nesnel düşünme, gözlemleme kapasitesine sahip birer insan olarak, ölüm olgusuyla, tamamen canlı bir temas kurmamız mümkün müdür?\n\nOrganizma, aşırı kullanımla, hastalıkla, eninde sonunda ölecektir.\nSağlıklıysak, ölümün ne anlama geldiğini bulmak isteriz.\n\nBu hastalıklı bir arzu değildir çünkü belki de ölerek yaşamayı anlayacağız.\n\nYaşamak, şu an olduğu hâliyle, işkencedir, sonsuz bir kargaşadır, bir çelişkidir ve dolayısıyla çatışma, sefalet ve çokça karmaşa vardır.\n\nHer gün bir işe gitmek, acılarıyla birlikte zevkin tekrarı, kaygı, el yordamıyla arama, belirsizlik...\n\nNe bileyim işte buna yaşamak diyoruz.\nVe bu türden bir yaşama çoktan alıştık...\n\nBunu böylece kabul ederiz; bununla birlikte yaşlanır ve öylece ölürüz.\n\nYaşamanın ne olduğunu bulmak için de\nÖlmenin ne olduğunu bulmak için de\nKişi ölümle temas kurmalıdır; yani SON ile,\nHer gün, öyle bilinen her şeye son vermelidir.\n\nKişinin kendi hakkında, ailesi hakkında, ilişkileri hakkında, haz yoluyla, toplumla ilişkisi yoluyla inşa ettiği imgeye, her şeye, her gece bir son verebilmelidir.\n\nZira ölüm meydana geldiğinde gerçekleşecek olan budur.\n\nO zaman ölmenin ne demek olduğunu ve aynı zamanda yaşamanın ne demek olduğunu bileceğiz çünkü o zaman her sefalete, her çatışmaya, her türlü mücadele biçimine öleceğiz.\n\nNe gariptir ki...\nİnsanlar ölümden korkarlar çünkü biriktirdikleri kaybetmekten korkarlar .\n\nHer gece uyuduklarında ise böyle bir korku duymazlar.\nUyku, bu yüzden ölümün kardeşidir\n\nYalnızca ölümde yeni bir şey vardır.\n\nZaman, dünden devrederek devam ederse yeni hiçbir şey yoktur.\n\nZaman yani süreklilik yanılsaması sona erdiğinde ancak yeni vardır.\n\nBildiğimiz şekliyle zaman dün, bugün ve yarındır.\n\nO zaman akışına yakalanmışız ve sorunlarımızı o akıntı içinde, o zaman akışı içinde çözmeye çalışıyoruz.\n\nSorunu ancak zaman, dün, bugün ve yarın olarak sona erdiğinde çözebiliriz.\n"
        },
        {
          "type": "metin",
          "text": "Gerçekte var olan tek şey ân-ı dâimdir\nYani sürekli olarak açılan Şimdi!",
          "is_bold": true
        },
        {
          "type": "metin",
          "text": "Gerçekten yaşamak isteyen her insan teki, hafızaya, incinmişliklere, düşüncenin kendi hakkında, başkaları hakkında veya dünya hakkında inşa ettiği tüm imgelerine ölmelidir.\n\nİnsan ancak o zaman, doğrudan gerçeklikle temas kurabilir; canlı olanı canlı yaşayabilir.\n\nKi o gerçeklik hem yaşamak hem de ölmektir ve o gerçeklikte korku yoktur.\n\nVe bu gerçeklik ancak kişisel fâillerin yokluğunda, tam bir eylemsiz içinde meydana gelebilir düşüncenin kendi yerini anladığı ve farklı bir boyutta var olmadığı o eylemsiz büsbütün akışın içinde..."
        },
        {
          "type": "ses",
          "text": "",
          "url": "https://benolanben.com/dinle/baska&1443",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512292122-1767032544560.jpg"
        },
        {
          "type": "metin",
          "text": "~"
        },
        {
          "type": "metin",
          "text": "Ölmesini bilmeyenin\nYaşamaya hakkı yoktur ❞",
          "is_bold": true
        },
        {
          "type": "metin",
          "text": "Kimlikte, ismi~resmi olan ben değil\nBen fikrinin ölümüyle doğan\nÖlüm yüzü görmeyecek olan"
        },
        {
          "type": "alinti",
          "text": "Bir insan kendini kaybedene dek\nGerçekten hayatta olmaya başlamaz\nHayatı-malı-itibarı üzerinde tuttuğu\nKorku-kaygı dolu kavrayışı bırakana dek...\n",
          "author": "[YÜZ SÖZ'den]"
        },
        {
          "type": "metin",
          "text": "~"
        }
      ]
    }
  }
}