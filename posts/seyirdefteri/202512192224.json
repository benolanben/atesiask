{
  "id": 202512192224,
  "title": "Yeni Taslak",
  "author": "BenOlanBen",
  "publishedDate": "2025-12-19T15:48:32.540Z",
  "created_at": "2025-12-19T15:48:32.540Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192224-1766172265749.mp4",
      "date_value": "",
      "mini_title": "",
      "tags": [
        ""
      ],
      "title": "Az sanma kendini",
      "subtitle": ""
    },
    "main_article": {
      "quotes": [
        {
          "type": "metin",
          "text": "Devâu-ke fî-ke ve mâ teş'ur!\nVe dâu-ke min-ke ve mâ tubsır!\nVe tez'umu enne-ke cirmun sagîr!\nVe fî-ke intave'l-'âlemi'l-ekber!\n\nDerdinin devâsı sendedir; farkında değilsin\nVe derdin de sendendir; görür değilsin\nZannedersin sûretin cirm-i sagîr:\nSende cem olmuştur âlem-i kebîr",
          "is_italic": true
        },
        {
          "type": "metin",
          "text": "Hâsılı kendi kadrini (âlem-i kebîr) bilmemek, cehâlet olarak (cism-i sagîr) kişiye yeter.\n",
          "is_colored": true,
          "is_bold": true
        },
        {
          "type": "metin",
          "text": "[M• Şehri'nin •A• Kapısı'ndan]",
          "is_colored": true
        },
        {
          "type": "metin",
          "text": "~\n\n\"Sen sen\" dediysem el~ayak ile başını, sûret ile kaşını kastetmiyorum, \"Sen\" deyince yüzlerce âlemi kastediyorum. Kendini bu kadar küçük görmeyi bırak ve asla kendini yalnız hissetme, tüm evren senin içinde dürülü. Sen, her nefes coşkuyla akan koskoca bir âlemsin...\n[Cenâb-ı Mevlevî zevkiyle]\n\n~\n\nAyna boyunca koşan tilkinin ayak izleri sadece karda görünüyordu.\nAynadaysa sâde gözleri vardı; ve bir de kendi kendini yutan bir yılanın dairesel bir sonsuzluğa dönüşen ağzı.\n\n\"Ben,\" dedi\nAma bu ses aynı zamanda gök gürültüsüydü, damarlarında akan nehirlerin uğultusuydu, dişlerinin arasında öğüttüğü yıldızların çıtırtısıydı.\n\n\"Ben bir sınır değilim, bir çift delikten sızan ışığım.\"\n[V. Pelevin zevkiyle]\n\n~"
        },
        {
          "type": "alinti",
          "text": "O kız çocuğunu bilip bilmeden öldürme n'olur\nKendini tanımadan yaşayanın ömründen n'olur\n",
          "author": "[A. Kadrî]"
        },
        {
          "type": "metin",
          "text": "~\n\nSen, evrenin kendini seyrettiği bir pencereydin ne var ki pencerenin camı sanıyordun kendini:\nTozlu, lekeli, sınırlı...\n\nPeki o\n\"Zayıfım,\"\n\"Kötüyüm\"\n\"Eksiğim\" diyen o kafa sesi de ne?\n\nSadece eski bir yazılımın hata mesajı belki de...\n\nVirüs gibi yayılan ısrarcı bir kimlik.\nKend~Öz'ün ise boşluktan doğan bir kod:"
        },
        {
          "type": "metin",
          "text": "0 ve 1'in aynı anda yanıp söndüğü,\nIşığın ve karanlığın henüz ayrılmadığı,\nSadece tam bir 'oluş' hâli.",
          "is_colored": true
        },
        {
          "type": "metin",
          "text": "~\n\nA benim canım,\n\nŞimdi bu satırlar senin canına okunurken,\nOkuma eyleminin fâili kim?\n\nTamam kelimeler zihinde yankılanıyor, anlamlar doğup ölüyor.\nPeki, şu an, bu cümle de biterken, ardından kalan o sessizliğe ne dersin?\n\nHer bir sesin içinden doğduğu ve içine döndüğü?\nO sessiz boşluk sen misin yoksa?\n\nO\nSessizlik\nHer şey\n\n~\n\nCuup\nCup cup\nCuup\n\nOnomatope:\n\nKadîm bir göle\nTaze bir kurbağa mı düştü ne?\n\nKurbağa düşşş~tü\nEvet evet kurbağa suya düştü.\n\nYüzeyde, halka halka dalgalar\nVe dalgalar kaybolmadalar\n\nOysa göl sâkin\nGöl, kurbağanın varlığından haberdar oldu mu hiç?\n\nSâdece kendi derinliğinde\nKurbağanın şeklini bir an için tuttu ve bıraktı.\n\nHiçbir şey olmadı\nHer şey oldu\nOlan buydu\n\n~\n\nBir insanın ölümcül hatâsı, doğası gereği zayıf, doğası gereği kötü olduğunu düşünmesidir. İnsan, gerçek doğasında ilâhî ve güçlüdür. Belki zayıf ve kötü görünen alışkanlıkları, arzuları, fikirleri yâni biriktirdiği sıfatları, üzerine yapıştırdığı kimliğidir, kendi zâtı değil...\n\n\n\n~"
        },
        {
          "type": "alinti",
          "text": "Sizin varlığınızı kaybedebilecek veya kazanabilecek biri olarak algılanmanızla ilgili tüm fikirler toz olup gittiğinde, geriye kalan zemindeki, mevcudiyettir.\n",
          "author": "[YÜZ SÖZ'den]"
        },
        {
          "type": "metin",
          "text": "\n~"
        }
      ]
    }
  }
}