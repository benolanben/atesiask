{
  "id": 202512190041,
  "title": "Yeni Taslak",
  "author": "BenOlanBen",
  "publishedDate": "2025-12-18T21:25:07.619Z",
  "created_at": "2025-12-18T21:25:07.619Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512182441-1766094086179.jpg",
      "date_value": "",
      "mini_title": "",
      "tags": [
        ""
      ],
      "title": "Genişleme yasası",
      "subtitle": ""
    },
    "main_article": {
      "quotes": [
        {
          "type": "metin",
          "text": "Gide\nGele\nGenişleme Yasası:\n\"Çekildiğinizde yaşamınızın daralma nedenine dair okumalar\"\n\nKorkunun dünyanızı nasıl kapattığı ve sevginin, açıklığın ve ayrımsızlığın doğal özgürlüğünüzü nasıl iade ettiği üzerine yürüyelim mi bir nefes?\n\nTâ kesile nefes...\n\n\"Ben özgürüm diye\" esen her hayatın başını bağlayan, onu bir kalıba bağlayan sessiz bir desen, bir düzen vardır, çokları farkında olmasa da...\n\nHer an, iki yönden birine doğru ilerleriz:\n\nKabz~bast\nKapanma~açılma ile\nBüzüşmeye ya genişlemeye.\nBüzüşme, daralmaz, içine çekilmeye âşinâız aslında...\n\n\"Ben ve benimkiler\" denen küçük bir dairenin etrafında benliğin sıkışmasıdır.\nSavunmaya, korumaya, kontrol etmeye çalışan o gizli gerilme...\n\nİlkin \"koruma\" gibi hissettirir, ama yavaş yavaş bir tür içsel daralmaya dönüşür.\nFarkındalığın korkuya, gerginliğe ve hayatı yönetme çabasına doğru daralması...\n\nGenişleme ise her yönden farklıdır...\n\nBir strateji değil\nBir başarı hikayesi değil\nHayatın kendisinin doğal hareketidir.\n\nAyrılık hissi yumuşadığında beliren, zahmet~siz bir açılım...\n\nBu genişleme, bizim sıradan sanarak 'aşk' dediğimiz şeydir bir bakıma...\n\nAyrımsız (non-dual) bir bakış açısından aşk, öyle bir kişiden diğerine geçen bir his değildir.\nAynı özün, anlık ifadesi olarak her bir varlığı canlandırdığının farkına varılmasıdır.\n\nDalga, okyanustan hiç ayrı olmadığını idrak eder.\nBöylesi bir görüşte, rekabet yakıtını yitirir.\nSahip olma, anlamını kaybeder.\n\nBencillik, dalganın doğasını unutup, zaten ait olduğu şeyden ayrı kendini ayırmaya ve güvence altına almaya çalıştığı anda başlar.\n\nÖlüm gibi hissettirmesine şaşmamalı...\nZira ayrıksı duruş, izolasyon, tecrîd varlığımızın temel gerçeğiyle çelişir.\n\nGerçeklikle uyum içinde yaşamak, bu doğal genişlemeye öncelik vermektir.\nAşkın bir gerekçeye ihtiyacı yoktur.\n\nNasıl nefes almak bir bedeni, tartışmasız olarak ayakta ve hayatta tutuyorsa, aşk da ruhu ayakta tutar, çünkü o bizim gerçek doğal hâlimizdir.\n\nOna direndiğimizde, hayat mücadeleye dönüşür; adı bir \"hayat gâilesi\" olur\n\nOna izin verdiğimizde ise, hayat sessiz bir kolaylıkla akar; her şey istediğimiz gibi gittiği için filan değil, içimizdeki kasılma gevşediği için...\n\nVe bu öyle, soyut bir kavram değildir...\n\nGündelik hayatın en küçük anlarında kendini açığa vurur; ne bileyim, bir arkadaşla konuşurken, bir e-postaya yanıt verirken, bir proje üzerinde çalışırken, sıradan bir öğleden sonra bir yabancıyla selamlaşırken...\n\nDar~almışken,\nHayâlî bir eksikliği doldurmak için dışarıya doğru uzanırız.\n\nGenişlemişken,\nHâlihazırda var olan, mevcut doygunluktan hareket ederiz.\n\nVe aşk,\nBir performans gösterisi ya alışveriş olmaktan çıkar ve varlığın kendiliğinden akışı hâline döner.\n\nBu sıkıcı, tek~düze bir hayat değil, canlı ve dinamik bir hayattır.\nHiçbir şey, sınırların çözülmesi, çerçevenin dağılması kadar diri değildir.\n\nGenişleme diriliktir, canlılıktır, tâzeliktir...\n\nDünyada, dışarda aradığımız şeyin zaten kendi özümüz olarak parladığını gördüğümüzde, korkusuzca vermekte, onaylanma açlığı olmadan hareket etmekte, 'ben' sıkışması olmadan yaşamakta özgürleşiriz.\n\nHayat, bir tohumun açılması içindir...\nYaşamak, genişlemektir.\nGenişlemek, sevmektir.\n\nVe bu genişlemede keşfederiz ki varoluşun zemini, elde edilecek bir şey değil burada, şimdi, her nefeste somutlaştıralacak, içten temâs edilecek bir şeydir.\n\n~\n\nÖyleyse şuna ne dersin:\n\nHer 'daraldım' dediğin an, aslında tüm kainat seni saran bir titreşimle sarmalıyor, sen ise onu 'tehdit' sanıp kaskatı kesiliyorsun.\n\nÖlüm gibi...\n\nAma ölüm de nedir ki?\n\nDalganın, kendini 'dalga' zannedip okyanusa düşmekten korkması.\nOysa düşüş, kavuşmadır.\n\nŞu an, bu cümle biterken, içinizde bir şey, belki diyaframın hemen altında, hafiften gevşesin.\nGüzellikle izin veresin.\n\nBelki de gevşeme,\nBüyük Patlama'nın ta kendisidir.\nBir yıldızın süpernova olup dağılması değil,\nTüm parçalarının âniden\n\"Ben aslında dağılan değil,\nDağılanın içindeki boşluk ve doluluk dansıyım\" diye~bilmesidir.\n\nDahası sen, dar~aldığını sandığın yerde bile\nAslında tüm uzay-zamanın biricik göz~bebeğisin.\n\nMâdem öyle tâzeleyelim mi ekranı\nHadi şimdi kırp gözünü.\nVe büsbütün gör."
        },
        {
          "type": "alinti",
          "text": "Hoşça bak zâtına kim zübde-i âlemsin sen\nMerdüm-i dîde-i ekvân olan âdemsin sen\n",
          "author": "[Ş. Galîb Dede'den]"
        }
      ]
    }
  }
}