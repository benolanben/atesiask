{
  "id": 202512272212,
  "title": "Yeni Taslak",
  "author": "BenOlanBen",
  "publishedDate": "2025-12-27T19:09:11.484Z",
  "created_at": "2025-12-27T19:09:11.486Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512272212-1766862731485.mp4",
      "date_value": "",
      "mini_title": "",
      "tags": [
        ""
      ],
      "title": "Boşlukta ne gizli",
      "subtitle": ""
    },
    "main_article": {
      "quotes": [
        {
          "type": "alinti",
          "text": "Gerçek, ne senin gördüğündür ne de benim;\nBoşlukta gizli düğüm, göremediği senin benim...\n",
          "author": "[A. Kadrî]"
        },
        {
          "type": "metin",
          "text": "Kendimizi uyanık sandığımız her an, sırf var olan her şeyi tüketmek için inşa edilmiş devasa bir sistemin, alıcı organına mı dönüştük ne?\n\nYani aşırı uyarılıyoruz ve bu gerilimin farkında bile değiliz.\n\nGözümüzü kaptırdığımız her ekran parıltısıyla, içimizdeki Sonsuz Nûr'a karşı biraz daha körleşiyoruz ve bunun farkında bile değiliz.\n\nYemek yerken filmler, banyoda kısa videolar, yemek hazırlarken müzikler, yürüyüşte podcast'ler, tenhada daha bilmem neler...\n\nArtık tüketme alışkanlığımız, niyetimizle kasten olmuş değil, varsayılan ayarımız olmuş çoktan; fabrika çıkış protokolümüz bu...\n\nBir ses olsun diye diye...\nHer boşluğu doldurmaya çalışıyor,\nSonra neden zihnimizin bulanık ve motivasyonsuz olduğunu merak ediyoruz.\n\nOysa sessizliğin özlemi olan can sıkıntısı, hakikatin içeriden gelen o ilk mırıldanışını duyabileceğin kutsal bir mikrofondur.\n\nSessizlik, varoluşun kendisiyle yaptığı kadîm bir sohbettir.\n\nBunlardır gerçek dönüşümün mayası.\n\nBerrak düşünce, ham yaratım ve..."
        },
        {
          "type": "metin_inline",
          "text": "Ve "
        },
        {
          "type": "metin_inline",
          "text": "\"gözlenen o~ân~ın\" ",
          "is_bold": true
        },
        {
          "type": "metin_inline",
          "text": "kendine has keşfi ancak o boşluk toprağında filizlenebilir."
        },
        {
          "type": "metin",
          "text": "Üstelik aylardır zihninizi kemiren o çözümsüz düğüm, işte tam o boşluk ânında, hiçbir müdahalen olmadan kendiliğinden çözülüverir."
        },
        {
          "type": "metin",
          "text": "Çünkü anlam, yalnızca bağlantısız kaldığında belirir!",
          "is_bold": true
        },
        {
          "type": "metin",
          "text": "Basit bir sual:\nKiri, lekeyi neyle temizleriz?\nDuru suyla\n\nVe kulakları da sessizlikle böyle işte...\n\n\nBiraz boşluk bırakın.\nHer boşluğu doldurmayın!\nZira sürekli tükettiğimizde, içimizdeki kanalı gürültüyle tıkıyoruz...\n\nSessizlik, \"o mesajın\" bize ulaşması için gerekli olan vakumdur.\n\nÖyleyse sessizliğe yeterince banalım ki\nEv~İ~renin mesajı ulaşabilsin,\nSûr'a üfürüldüğü duyulsun!\n\nÜfürme, içerden dışarı oluyordu değil mi?\n\n~\n\nŞimdi, bir an için dur.\nKulaklarındaki kulaklığı çıkar,\nElindeki parlak cismi bir kenara koy.\n\nEtraftaki tüm yapay sesleri kes.\n\nNe duyuyorsun?\n\n~~~\n\nHatırla onu:\nBoşluğun\nDoluluğun\nKabı olduğunu\n\n\nVe içindeki boşluğu koru ki her şeyle dolu hoşluk oraya akabilsin.\nÇünkü asıl zenginlik, boşlukta gizlidir...\n\nHiçbir şey bilmeyen sınırsız boşluktan, hayatın gizli hazinesinin doluluğu açılır ve boşluktan soluyan bir cânın kelâmıyla hayata saçılır ve's-selâm.\n\n~\n\nBir insanın gücü, onun kendine özgü kişisel kimliğinde değil, içinden bir şeylerin akabildiği belli belirsiz o boşluğundadır.\n[YÜZ SÖZ'den]\n\n~"
        }
      ]
    }
  }
}