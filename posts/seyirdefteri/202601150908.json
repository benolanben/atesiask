{
  "id": 202601150908,
  "title": "Yeni Taslak",
  "author": "BenOlanBen",
  "publishedDate": "2026-01-15T06:02:15.668Z",
  "created_at": "2026-01-15T06:08:36.091Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202601150908-1768457315311.jpg",
      "date_value": "",
      "mini_title": "",
      "tags": [
        "boşluk",
        "rüya",
        "varlık koması"
      ],
      "title": "Düş~düğümüz~düş",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\">~</p>"
        },
        {
          "type": "alinti",
          "text": "<p class=\"mb-4\">Yaşamak, her on altı saatte bir uyku adlı narkotikle dindirilen bir ölümcül bir rüyadır.<br>Ve ilacın tek dozu, asla iyileştirmez; sadece varlık komasına iter,<br>Ta ki bir sonraki enjeksiyon vaktine kadar.<br>Nihai tedavi ise yalnızca ölümdür.<br></p>",
          "author": "[N. Chamfort zevkiyle]"
        },
        {
          "type": "alinti",
          "text": "<p class=\"mb-4\">Düşe düşüp aldanma<br>Kendin hayrete salma<br>Haktan gayri ne vardır<br>Tabire muhtaç ola.<br></p>",
          "author": "[S. Gaybî'den]"
        },
        {
          "type": "metin",
          "text": "<p class=\"mb-4\">~</p>"
        },
        {
          "type": "alinti",
          "text": "<p class=\"mb-4\">—Se, —Sa…<br>—Meli, —Malı…<br>Olması ya olmaması gereken<br>Bütün o şartlı balonların havasını al!<br><br>Çünkü gerçekte yaşayan,<br>“OLAN”dır zaten.<br><br>Geri kalan, zihnin başka bir rüyasında gezinen unutulmuş hayâl-etler ordusu.<br></p>",
          "author": "[A. Kadrî]"
        },
        {
          "type": "metin",
          "text": "<p class=\"mb-4\">~</p><p class=\"mb-4\">Şöylesi kişinin varlığına olan inanç balonunu da havasız bırakabilir miyiz biraz?</p><p class=\"mb-4\"><br><span class=\"vurgulu\">Doğum ve ölüm tarihleri arasına sıkışmış,<br>Süreklilik yanılsamasıyla devrederek kendini “ben” sanan,<br>Dünya diye~bildiği parçalı bulutlu rüyada yaşadığına,<br>Olmadı âhiret diye~bildiği başka bir rüyada<br>Daha iyisini yaşayacağına inanan o sözde varlık.</span></p><p class=\"mb-4\"><br>Zira O, sadece bir rüyâ hikâyesinin hiç görülmemiş kahramanı.<br>Ve hikâye, her an yeniden yazılıyor.</p><p class=\"mb-4\">Ama evet, bir Şey var:</p><p class=\"mb-4\">Uykusu olmayan, uyuklaması olmayan, gözünü bile kırpmayan…<br>\"<strong>Her Dâim Hayyy\"</strong></p><p class=\"mb-4\">Hem kim bilir belki de sen, onun uykusunda gördüğü bir düşsün...</p><p class=\"mb-4\">İyi ama o düş de yine düş görenin ta kendisi değil mi?</p><p class=\"mb-4\">~<br><br>— Haaa demek bunu iyi anlamak mı gerekiyor?<br>Yok yok anlama.</p><p class=\"mb-4\">Çünkü anlamak da bir tür uyku.<br>Hem de hiç anlaşılamayacak cinsten ölümcül bir uyku!<br><br><strong>Ya düş~düğümüz~düşün çözümü de düşte geçiyorsa<br>Ne güleriz değil mi?</strong></p><p class=\"mb-4\"><br><strong>••<br>••<br>•</strong></p><p class=\"mb-4\"><br>Neden sonra başını kaldırdı ve pencereden dışarı b-aktı...</p><p class=\"mb-4\">Sokak lambasının titrek ışığında, asfaltta bir su birikintisi parlıyordu.</p><p class=\"mb-4\">Manâyı boğan şehrin içinde yıldızlar değil,<br>LED reklam panolarının yansımaları kıvranıyordu.</p><p class=\"mb-4\">\"Hasta mıyım?\" diye düşündü.<br>\"Yoksa ilaç mıyım?\"<br>...<br>Üzerinde çok düşünmeden elinin altında tuttuğu telefona yöneldi.<br><br>Telefon onu görmemişti.<br>Ekran karanlıktı.<br>Kendi yansımasını gördü<br>— Bir an için tanıyamadı.</p><p class=\"mb-4\">Sonra yansıma göz kırptı!</p><p class=\"mb-4\">O kırpmadı.</p><p class=\"mb-4\">İşte o an, lamba söndü.<br>Evin ve şehrin tüm lambaları içine çekildi.<br>Birikinti siyahlaştı.<br>Ve siyah artık hiçbir şeyi yansıtmıyordu<br>— Çünkü zaten her şeyi içinde tutuyordu.</p><p class=\"mb-4\">Hem zaten aradaki fark neydi ki?</p><p class=\"mb-4\"><strong>••</strong></p><p class=\"mb-4\">Uyanmak diye bir şey yok.<br>Çünkü uyku da yok.</p><p class=\"mb-4\">Sadece rüyanın, kendini “uyanık” zannettiği o sonsuz an var.<br>Ve o zan öldüğünde…</p><p class=\"mb-4\">Geride ne kalır?<br>Belki de sadece \"bu\"<br>— Şu anda okuduğun bu cümlenin çağırdığı sessizliği.</p><p class=\"mb-4\">Bu cümlenin çağladığı sessizlik<br>Ve şimdi yine kucağına döküleceği sessizlik</p><p class=\"mb-4\">O sessizlik, senin nefesin.<br>O nefes, onun nefesi.</p><p class=\"mb-4\">Ve şimdi, ekranın ışığı sönecek<br>— Ama sen kalacaksın,<br>Karanlıkta,<br>Hiçlikte,<br>Her şeyde.</p><p class=\"mb-4\"><br><strong>•</strong></p><p class=\"mb-4\"><br>Bir an için olsun yum gözlerini ve yedi tur ile turla evini...<br>Ve usulca açılsın gözlerin e mi...</p><p class=\"mb-4\">Şimdi söyle a sevgili,<br><br><strong>Gözlerini kapattığında ne bulursun?<br>Ve gözlerini açtığında neyi yitirmiş olursun?</strong></p><p class=\"mb-4\">...</p>"
        },
        {
          "type": "alinti",
          "text": "<p class=\"mb-4\">Bir öyle, bir böyle t-adıma bakıyorum</p><p class=\"mb-4\"><strong>• </strong>Gözler dinlenirken, sarılmaktan eriyip<br><strong>•• </strong>Birden ikiye geçince, kendi refâkatimle yürüyerek...<br></p>",
          "author": "[YÜZ SÖZ'den]"
        },
        {
          "type": "metin",
          "text": "<p class=\"mb-4\">~</p>"
        }
      ]
    }
  },
  "updated_at": "2026-01-15T06:08:36.091Z",
  "is_protected": true
}