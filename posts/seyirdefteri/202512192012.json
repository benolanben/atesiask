{
  "id": 202512192012,
  "title": "Yeni Taslak",
  "author": "BenOlanBen",
  "publishedDate": "2025-12-19T15:48:32.540Z",
  "created_at": "2025-12-19T15:48:32.540Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192012-1766164346894.jpg",
      "date_value": "",
      "mini_title": "",
      "tags": [
        ""
      ],
      "title": "Labirentin Çıkışı",
      "subtitle": ""
    },
    "main_article": {
      "quotes": [
        {
          "type": "metin",
          "text": "Özgürlük, hiçbir yere varmadan, labirentin sadece zihninde oynanan bir “saklambaç” olduğunu anlamaktır. Ve korkunun karanlık dehlizleri, sen onları ciddiye almayı bıraktığın an, içinden geçilen bir bulut gibi dağılır gider...",
          "is_bold": true
        },
        {
          "type": "metin",
          "text": "Kendini ne sanıyorsun a güzel,",
          "is_colored": true
        },
        {
          "type": "metin",
          "text": "Evet acı çekiyorsun,\nZira bu labirentin içinde sıkışıp kalan, çıkış yolunu bir türlü bulamayanın \"sen\" olduğuna ölesiye inanıyorsun.\n\nŞimdi dikkatle bak, yakından, daha yakından bak...\n\nO farkındalık ışığında, sen sandığın o labirent gezgini erir gider.\n\nGör ki sen, labirentin içinde belirdiği boşluksun...\nBak işte şimdi her duvar, her dönemeç, her korku gücünü bir anda yitirdi gitti...\n\nZira zihnin yarattığı bu labirentin tuğlaları, \"ben\" ve \"öteki\", \"güvenli\" ve \"tehlikeli\", \"geçmiş\" ve \"gelecek\" diye fısıldayan ikiliklerden örülmüştür.\n\nTıpkı düşünce ile düşünenin ayrılmazlığı gibi, gören ile görülen de aslında aynı dokunun titreşimidir.\n\nBu gerçeğin ayırdına vardığında, acı içinde kıvranan o labirent gezgininin de...\n\nOnda geçen bütün o hikayelerin, kaygıların, arzu ve korkuların da yalnızca labirentin en karmaşık duvar kabartması olduğunu anlarsın.\n\nO, sen değilsin.\nSen, onun üzerinde yürüdüğü zemin,\nEtrafında dolandığı hava,\nDahası, içinde yankılandığı sessizliksin.\n\nBu farkındalık, bir çözülüş anıdır.\n\nNihai bir \"buluş\" değil,\nKalıcı bir \"kaybediş\"tir.\n\nLabirentin kendisi, tanık olduğun o büyük boşlukta erimeye başlar.\nDuvarlar şeffaflaşır, yollar birbirine karışır.\n\nVe artık içinde kaybolmak için değil, onun bir parçası olmadığını bilmek için bakarsın ona.\n\nGeriye, hiçbir şeye yapışmayan, hiçbir şey tarafından kuşatılamayan, sadece olanı izleyen açık bir farkındalık kalır.\n\nBu, bir \"bir\" oluş hâli değil,\n\"İkili olmayış\"ın ta kendisidir.\n\nVe labirentin finali, sen sanmadığın yerdeki, beklenmedik bir dönüşle fıkra gibi gelir:\n\nYolun sonuna vardığını sandığın, ışığı gördüğün o an, kendini yeniden başka bir koridorda bulursun.\n\nAncak bu sefer farklıdır her şey.\nDuvarların üzerinde, kendi yansıman değil, sayısız başka labirentlerin, sayısız diğer gezginlerin izdüşümleri ışıltıyla dans eder.\n\nHer biri kendi acısının içinde kıvranıyor, kendi çıkışını arıyordur.\n\nVe sen, o geniş, sınırsız boşluk, için derinlerden yükselen bir titreşimle cevap verir gibi yaparsın:\n\nDibi yok bu sonsuz karşılaşma ~ aynalaşma oyununda,\nTüm labirentleri aynı anda yaratan ve seyreden\nAyrıksı \"tek bir yaratıcı zihin\" mi vardır?\n\nYoksa yalnızca, birbirinin yansıması olan \"sonsuz sayıda labirent\" mi vardır?\n\nAmaan neyse ne...\nİkili cevaplar ilgini çekmez olur birden...\n\nDuvarlar, dönemeçler, acılar, zevkler, korkular...\nHepsi oradadır işte.\n\nAma onlar artık senin hücrende değil, sadece dilinde bir hikayeden ibarettir.\nVe sen, bu labirentin hem mahkumu, hem mimarı, hem de kaçınılmaz çıkışısın.\n\nLabirent fikri kapanır.\nLabirent gezgini kaybolur.\n\nVe geriye, labirentin kendisinin bile bir hayal olduğunu fısıldayan o derin, o dipsiz sessizlik kalır.\n\nİşte gerçek özgürlük buradadır:\n\nHiçbir yerden kaçmaya gerek yok\nHiçbir yere varmaya gerek yok\nÇünkü hapsolduğun zannettiğin her şeyin\n\n—en nihâyetinde—\n\n\"SEN~de~ki bir yansımadan\" ibâret…"
        },
        {
          "type": "ses",
          "text": "",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202512192012-1766164349038.jpg",
          "url": "https://benolanben.com/dinle/baska&167"
        },
        {
          "type": "metin",
          "text": "~"
        },
        {
          "type": "alinti",
          "text": "Korku, insanın kendi zihninde inşa ettiği labirentte ışık düşmeyen dehlizlerdir. Bir çıkışı yoktur çünkü duvarlar senin düşüncelerinden örülmüştür. Labirent zihinde değildir, bilakis asıl zihin bir labirenttir. Çıkış yolu, öyle bir labirentin hiç vâr olmadığını anlamaktır.\n",
          "author": "[YÜZ SÖZ'den]"
        },
        {
          "type": "metin",
          "text": "~"
        }
      ]
    }
  }
}