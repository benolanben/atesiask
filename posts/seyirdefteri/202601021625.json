{
  "id": 202601021625,
  "title": "Yeni Taslak",
  "author": "BenOlanBen",
  "publishedDate": "2026-01-01T21:30:53.935Z",
  "created_at": "2026-01-01T21:30:53.935Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202601012449-1767304181440.mp4",
      "date_value": "",
      "mini_title": "",
      "tags": [
        "tersyüz",
        "yol"
      ],
      "title": "Ters~yüz",
      "subtitle": ""
    },
    "main_article": {
      "quotes": [
        {
          "type": "alinti",
          "text": "<p>Benim yolum, duruşun yoludur,<br>Şimdiki ânın tadını çıkarma yoludur.<br>Her adımın beni gerçek evime geri götürdüğü bir yoldur.<br>Hiçbir yere çıkmayan bir yoldur.<br>Ev yolundayım ve her adımda varıyorum.<br>Varacağım yerde yolumdayım.<br></p><p><br></p>",
          "author": "[T. N. Hanh'dan]"
        },
        {
          "type": "metin",
          "text": "<p>~</p>"
        },
        {
          "type": "alinti",
          "text": "<p>Rüzgâr esiyor ama varacağı yeri bilmiyor; sen de öylesin...<br>Rüzgârın evini bilen, söylemesin!<br></p>",
          "author": "[A. Kadrî]"
        },
        {
          "type": "metin",
          "text": "<p>~</p>"
        },
        {
          "type": "alinti",
          "text": "<p><strong>Sen, dünyanın içinde değilsin<br>Dünya ve içindekiler senin içinde<br>Ne varsa içinde!<br></strong></p>",
          "author": "[R. Maharshi'den]"
        },
        {
          "type": "metin",
          "text": "<p>Bu son duyduğumuz yok mu?<br>İşte bu, bir metafor filan değil.</p><p><br>Hastalık, engel sandığımız yapının ters~yüz edilişi.</p><p><br><strong>Kendini, deneyimin içinde bir yerlerde konumlandırmayı bıraktığın an,<br>Aslında her bir deneyimin içinden geçtiği<br>O açık</strong>~<strong>boş</strong>~<strong>alan olduğunu fark edersin!</strong></p><p><br>...<br><br>Ve ardından \"arayış\" çöker.<br><br><em>Ki \"arayış\", seni beni \"burada\" olmaktan, burada olandan uzaklaştıran bir illüzyondu zâten...</em></p><p><br>Yani bize engel olan şey, kelimeler hakikat nefesiyle tersinden okununca, yola dönüştü.</p><p><br><strong>••<br>••<br>•</strong></p><p><br>Diyelim ki bir rüyada, karışık bir haritada kaybolmuşsun.</p><p><br>Sokak sokak dolaşıyorsun, caddeler seni yutuyor, tabelalar alay eder gibi sallanıyor.</p><p><br>Arayışla yeterince yorulduktan sonra, olduğun yere yığılıveriyorsun<br>Işık bir başka türlü vuruyor</p><p><br>— işte o \"an\" —</p><p><br>Haritanın üzerine düşen gölgene bakıyorsun ve anlıyorsun:</p><p><br>Sen, haritanın üzerinde bir nokta değilsin; harita senin zihninde açılan bir kâğıt yırtığı.</p><p><br>Yol, içinde kaybolunmaz oldu çünkü yol diye bir şey kalmadı.</p><p><br>Geriye sadece yürüyen kalıyor... yürüyen mi?<br>Hayır hayır, yürüyen de değil.<br>Yürümenin ve diğer her türlü deneyimin geçtiği \"farkındalık\"<br>Zamanın içinden geçtiği \"ân-ı dâim\"<br><br>~</p><p><br><strong>\"Mirât-ı Musaffâ\"<br></strong>Aşk ve irfan ocaklarında tutulan aynanın sırrı bu değil mi?</p><p><br>Ayna kendi içinde hiçbir şey tutmaz yine de bütün âlem orada belirir.<br>Sen \"âlem\" dediğin şeyi aynanın dışında ararsan, hastasın.</p><p><br>Ayna kendine dönüp<br>\"Benim!\" dediği an,<br>Dünya bu \"ben\"in içine düşer.</p>"
        },
        {
          "type": "spoiler",
          "text": "<p><em>Zen Bahçeleri'ndeki tahta öküz resimleri de bunun hikâyesi: öküzü arayan çoban, en sonunda öküzü unutur, kendini unutur, unutmayı unutur... geriye sadece boş bir daire kalır. </em><strong><em>İşte o boş dâiredir, senin benim gözbebeğimiz, içinden her şeyi geçirdiğimiz...</em></strong></p>"
        },
        {
          "type": "metin",
          "text": "<p>Her gün yeniden gösterime giren rüya filmimizde, bedeni \"ev\" sanıp içinde yaşıyoruz.<br>Oysa evin içindeki sen değilsin; ev, asıl senin bilincinin odalarından biri.</p><p><br>Arada bir dolaşabilirsin ama hep orada yaşaman gerekmez a...</p><p><br>Kapılar, pencereler, aynalar...<br>— hepsi içerinin dışarı sanılmasından doğan yanılsamalar.</p><p><br>Acı, korku, özlem bile bu odalardan geçen birer gölge.<br>Gölgeyi yakalamaya çalışma; ışığı aç.</p><p><br>Işık da sensin zaten, gözünü feri...</p><p><br>Dünya dediğin, senin gözünün nuruyla seyredilen kurgu filmindi.</p><p><br>İzlerken izlerken filmin bir yerinde sıkıldın<br>Ve bakışını tam aksi istikamete çevirdin<br>Sana o filmi izlettiren projektörü buldun.</p><p><br>Şimdi projektörü de kapatıyorsun.<br>Karanlık mı oldu?</p><p><br>Hayır.</p><p><br>Sadece perde kaldı<br>— ve perde sen olduğunu hiç unutmamıştı.</p><p><br><strong>NOT: Ters~yüz olmuş bir paltoyu tekrar giymeye çalışma.<br>Kendini içinden çıkar!<br><br></strong>~</p>"
        }
      ]
    }
  }
}