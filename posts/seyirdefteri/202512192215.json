{
  "id": 202512192215,
  "title": "Yeni Taslak",
  "author": "BenOlanBen",
  "publishedDate": "2025-12-19T15:48:32.540Z",
  "created_at": "2025-12-19T15:48:32.540Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192215-1766171746709.mp4",
      "date_value": "",
      "mini_title": "",
      "tags": [
        "şebüsteri"
      ],
      "title": "Ayna~sen~i izliyor",
      "subtitle": ""
    },
    "main_article": {
      "quotes": [
        {
          "type": "metin",
          "text": "Bir daha asla 'kendi~ne' dönmemek üzere kendinde kaybolmak, tıpkı tertemiz bir ayna gibi; her şeyin göründüğü ama içinde hiçbir şeyin olmadığı...",
          "is_bold": true
        },
        {
          "type": "alinti",
          "text": "Sâni'i kûze î ze berf besâht\nKerd pür âb u ender âb endâht\nBir yapıcı, kardan bir küp yaptı\nSuyla doldurdu ve suya bıraktı\n\nKûze-i berf negâh ez teb ü tâb\nÂb şod u ber âmed âb be âb\nKar küpü titredi hararetle birden döndü suya\nKaynaşıp suyla su oldu; irtifa kattı suya\n\nÇist ender mesel heme âlem\n'Ademî der miyân-ı bahr-i 'adem\nBütün bu âlemin nedir hakikati?\nYokluk denizi içinde bir yokluk sanki.\n\nHer çi râ piş ü pes adem bâşed\nBûd u nâbûd-i û behem bâşed\nVar görünen ne varsa önünde sonunda yokluk gelir\nAmma onun yokluğu heman varlığı ile birliktedir\n",
          "author": "[Şebüsterî'den]"
        },
        {
          "type": "metin",
          "text": "~\n\nYani bir şeyin var gibi görünmesi ile yok olması birdir aslında...\n\nNasıl mı?\n\nDün geceki rüyandan pay biç istersen...\n\nDahası bu misâlde...\n\nYokluk, ayna\nİmkân dâhilindeki cümle âlem\nAynadaki anlık bir yansımadan ibârettir\n\nİnsan mı?\n\nİnsan da o yansımanın gören gözü gibidir.\nAynanın karşısındaki ise o göz içinde gizlenmiştir."
        },
        {
          "type": "metin",
          "text": "Çünkü insan meclâ-yı zât ve âyîne-i esmâ ve sıfâttır!\n\n",
          "is_colored": true
        },
        {
          "type": "metin",
          "text": "A benim canım,\nSen aynadaki aksin gözüsün\nHak, o gözün nuru, göz~bebeği.\n\nHak, bu gözle, o gözbebeği olan nuru...\nBu gözle kendi, kendisini, kendinden görür."
        },
        {
          "type": "metin",
          "text": "Âlem insan olmuştur, insan da aynen âlem.\nBundan daha temiz bir anlatış olmaz hemen",
          "is_bold": true
        },
        {
          "type": "metin",
          "text": "Bu işin aslına, iyice bir bakarsan anlarsın ki gören de odur, göz de o, görünen de o!\n\nVarlığın Sevinci'nin dilindeki öyle yaklaşır ki \"Benimle görür\" nüktesi, işte bu manâya işarettir beşâretten...\n\n~"
        },
        {
          "type": "metin",
          "text": "Şimdi içeri, biraz daha içeri geçelim mi?",
          "is_bold": true
        },
        {
          "type": "metin",
          "text": "Sen ben, ekrandaki bu harfleri okurken, aslında birer kar küpü gibiyiz.\n\nParmak uçlarımız, klavye ya dokunmatik ekran, birer marifetli yapıcı.\n\nSeni yoğuruyor, şekil veriyor, bu satırlara dönüştürüyor.\nVe sen, yazdıklarını okudukça, çözülüyor, kendini suya bırakıyorsun.\n\nMetnin suyuna\nZihnin suyuna\nKalbin suyuna\n\nVe bir~birler~i~nin o derece suyuna gider oldular ki…\n\nBu harfler, kelimeler, satırlar eriyor.\nBen eriyorum\nSen eriyorsun\nEriyiş eriyor\n\nOkuduğun her cümle, seni beni biraz daha çözüyor.\n\nGeriye ne mi kalıyor?\n\nOkuma eyleminin kendisi mi?\n\nYok yok o da eridi.\n\nSadece bir farkındalık ânı.\nYok yere bir hiçlik.\n\nAma o hiçlik öyle canlı, öyle berrak ki...\nİçinde cümle âlemi barındırıyor.\n\n~\n\nKarşındaki ekransa, şu an, o billur ayna...\nİçinde yansıyan sen, o göz.\nGözünün içindeki nur ise, bu satırları anlama çaban.\n\nOysa anladığın an, her şey silinecek.\nSadece anlayan kalacak.\n\nVe anlayan da…\nZira o da bir yansıma."
        },
        {
          "type": "metin",
          "text": "Aynada resim varken ayna gözden silinir;\nAynanın GAYB~olduğu bu misâlle bilinir!",
          "is_colored": true,
          "is_bold": true
        },
        {
          "type": "metin",
          "text": "Bu beyitte nerden düştü, aklım fikrim bir bir düştü:"
        },
        {
          "type": "metin",
          "text": "\"Power~off\"",
          "is_colored": true
        },
        {
          "type": "metin",
          "text": "Kim bastı o düğmeye!\n\nVe ekran karardı...\nAcele etme de alışsın gözlerin karanlığa\n\nKi o karanlıkta, kendi gözbebeğini görürsün.\nİşte orada, tam orada…\n\nAyna seni izliyor!\n\n~"
        }
      ]
    }
  }
}