{
  "id": 202512192215,
  "title": "Yeni Taslak",
  "author": "BenOlanBen",
  "publishedDate": "2025-12-19T15:48:32.540Z",
  "created_at": "2025-12-19T15:48:32.540Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512192215-1766171746709.mp4",
      "date_value": "",
      "mini_title": "",
      "tags": [
        "şebüsteri"
      ],
      "title": "Ayna~sen~i izliyor",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\"><strong>Bir daha asla 'kendi~ne' dönmemek üzere kendinde kaybolmak, tıpkı tertemiz bir ayna gibi; her şeyin göründüğü ama içinde hiçbir şeyin olmadığı...</strong></p>"
        },
        {
          "type": "alinti",
          "text": "<p class=\"mb-4\"><em>Sâni'i kûze î ze berf besâht<br>Kerd pür âb u ender âb endâht<br></em><strong>Bir yapıcı, kardan bir küp yaptı<br>Suyla doldurdu ve suya bıraktı</strong></p><p class=\"mb-4\"><em>Kûze-i berf negâh ez teb ü tâb<br>Âb şod u ber âmed âb be âb<br></em><strong>Kar küpü titredi hararetle birden döndü suya<br>Kaynaşıp suyla su oldu; irtifa kattı suya</strong></p><p class=\"mb-4\">Çist ender mesel heme âlem<br>'Ademî der miyân-ı bahr-i 'adem<br><strong>Bütün bu âlemin nedir hakikati?<br>Yokluk denizi içinde bir yokluk sanki.</strong></p><p class=\"mb-4\">Her çi râ piş ü pes adem bâşed<br>Bûd u nâbûd-i û behem bâşed<br><strong>Var görünen ne varsa önünde sonunda yokluk gelir<br>Amma onun yokluğu heman varlığı ile birliktedir<br></strong></p>",
          "author": "[Şebüsterî'den]"
        },
        {
          "type": "metin",
          "text": "<p class=\"mb-4\">~<br><br>Yani bir şeyin var gibi görünmesi ile yok olması birdir aslında...</p><p class=\"mb-4\">Nasıl mı?</p><p class=\"mb-4\">Dün geceki rüyandan pay biç istersen...</p><p class=\"mb-4\">Dahası bu misâlde...</p><p class=\"mb-4\">Yokluk, ayna<br>İmkân dâhilindeki cümle âlem<br>Aynadaki anlık bir yansımadan ibârettir</p><p class=\"mb-4\">İnsan mı?</p><p class=\"mb-4\">İnsan da o yansımanın gören gözü gibidir.<br>Aynanın karşısındaki ise o göz içinde gizlenmiştir.<br><br><strong>Çünkü insan meclâ-yı zât ve âyîne-i esmâ ve sıfâttır!</strong></p><p class=\"mb-4\">A benim canım,<br>Sen aynadaki aksin gözüsün<br>Hak, o gözün nuru, göz~bebeği.</p><p class=\"mb-4\">Hak, bu gözle, o gözbebeği olan nuru...<br>Bu gözle kendi, kendisini, kendinden görür.</p><p class=\"mb-4\"><strong>Âlem insan olmuştur, insan da aynen âlem.<br>Bundan daha temiz bir anlatış olmaz hemen</strong></p><p class=\"mb-4\">Bu işin aslına, iyice bir bakarsan anlarsın ki gören de odur, göz de o, görünen de o!</p><p class=\"mb-4\">Varlığın Sevinci'nin dilindeki öyle yaklaşır ki \"Benimle görür\" nüktesi, işte bu manâya işarettir beşâretten...</p><p class=\"mb-4\">~</p><p class=\"mb-4\"><strong>Şimdi içeri, biraz daha içeri geçelim mi?</strong></p><p class=\"mb-4\">Sen ben, ekrandaki bu harfleri okurken, aslında birer kar küpü gibiyiz.</p><p class=\"mb-4\">Parmak uçlarımız, klavye ya dokunmatik ekran, birer marifetli yapıcı.</p><p class=\"mb-4\">Seni yoğuruyor, şekil veriyor, bu satırlara dönüştürüyor.<br>Ve sen, yazdıklarını okudukça, çözülüyor, kendini suya bırakıyorsun.</p><p class=\"mb-4\">Metnin suyuna<br>Zihnin suyuna<br>Kalbin suyuna<br><br><em>Ve bir~birler~i~nin o derece suyuna gider oldular ki…</em></p><p class=\"mb-4\">Bu harfler, kelimeler, satırlar eriyor.<br>Ben eriyorum<br>Sen eriyorsun<br>Eriyiş eriyor</p><p class=\"mb-4\">Okuduğun her cümle, seni beni biraz daha çözüyor.</p><p class=\"mb-4\">Geriye ne mi kalıyor?</p><p class=\"mb-4\">Okuma eyleminin kendisi mi?</p><p class=\"mb-4\">Yok yok o da eridi.</p><p class=\"mb-4\">Sadece bir farkındalık ânı.<br>Yok yere bir hiçlik.</p><p class=\"mb-4\">Ama o hiçlik öyle canlı, öyle berrak ki...<br>İçinde cümle âlemi barındırıyor.</p><p class=\"mb-4\">~<br><br>Karşındaki ekransa, şu an, o billur ayna...<br>İçinde yansıyan sen, o göz.<br>Gözünün içindeki nur ise, bu satırları anlama çaban.</p><p class=\"mb-4\">Oysa anladığın an, her şey silinecek.<br>Sadece anlayan kalacak.</p><p class=\"mb-4\">Ve anlayan da…<br>Zira o da bir yansıma.</p><p class=\"mb-4\"><strong>Aynada resim varken ayna gözden silinir;<br>Aynanın GAYB~olduğu bu misâlle bilinir!</strong></p><p class=\"mb-4\">Bu beyitte nerden düştü, aklım fikrim bir bir düştü:</p><p class=\"mb-4\"><strong>\"Power~off\"</strong></p><p class=\"mb-4\">Kim bastı o düğmeye!</p><p class=\"mb-4\">Ve ekran karardı...<br>Acele etme de alışsın gözlerin karanlığa</p><p class=\"mb-4\">Ki o karanlıkta, kendi gözbebeğini görürsün.<br>İşte orada, tam orada…</p><p class=\"mb-4\">Ayna seni izliyor!<br><br>~</p>"
        }
      ]
    }
  },
  "updated_at": "2026-01-06T20:17:31.450Z",
  "is_protected": true
}