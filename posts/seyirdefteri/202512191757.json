{
  "id": 202512191757,
  "title": "Yeni Taslak",
  "author": "BenOlanBen",
  "publishedDate": "2025-12-19T14:56:46.365Z",
  "created_at": "2025-12-19T14:56:46.365Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202512191757-1766156262879.mp4",
      "date_value": "",
      "mini_title": "",
      "tags": [
        "ayrılık",
        "inanç",
        "yapısöküm",
        "yıkılma"
      ],
      "title": "İnşaatı durdurun",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\">~</p>"
        },
        {
          "type": "alinti",
          "text": "<p class=\"mb-4\"><em>Niçin sevmeye cân ânı ki anda buldu cânânı<br>YIKILDI \"kal’a-i fikrim\" yapıldı dinim îmânım</em><br></p>",
          "author": "[N. Mısrî'den]"
        },
        {
          "type": "alinti",
          "text": "<p class=\"mb-4\"><em>Bir ev vardı ve o evde kişisel hayatını yaşadığı sanan bir \"kişi\"<br>Şimdi o kişi (fikri) gitti ve evi de </em><strong><em>yıkıldı</em></strong><em>; hayatım hayat oldu<br>Pencere, kapı, duvar kalmayınca hâne pür~nur oldu<br></em></p>",
          "author": "[YÜZ SÖZ'den]"
        },
        {
          "type": "alinti",
          "text": "<p class=\"mb-4\"><strong><em>İnanmanızı istemiyorum, dağılmanızı istiyorum</em></strong></p>",
          "author": "[Türbedâr Dedem'den]"
        },
        {
          "type": "metin",
          "text": "<p class=\"mb-4\"><strong>Ya ayrılık gerçekten hiç var olmasaydı da sadece inanmayı öğrendiğimiz bir hikâye olsaydı?</strong></p><p class=\"mb-4\">Özgürlük, \"ben\" diye~bildiğimiz şeyin,<br>Sandığımız gibi değil, olduğu gibi görülmesiyle başlar:</p><p class=\"mb-4\">Sabit bir şey değil,<br>Sabit bir şeyin varlığına dair bir düşünce</p><p class=\"mb-4\">Ve düşüncenin düşünceye tepkisiyle devam etmece...</p><p class=\"mb-4\">Ne var ki<br>\"Ayrı bir benlik\" olarak var~olduğuna inandığın sürece<br>Hayat mücadelesi devam eder.</p><p class=\"mb-4\">Bu fikre inanmayı bırak ve zâten orada duran huzur ortaya çıkar.<br><br><em>Meğer o düşünce kalesi düşünce...</em></p><p class=\"mb-4\">~</p><p class=\"mb-4\"><strong>\"Yol yoktur, yürümek vardır.\"</strong></p><p class=\"mb-4\">Öyleyse biraz daha yürüyelim bu âlemden içeri...<br>Yazının geri kalanını sözde \"ben~kalemin\" harabelerinden yazılıyor…</p><p class=\"mb-4\">Bu ne demekti?</p><p class=\"mb-4\">Artık katı bir yapı, sağlam bir kale inşa etmeye çalışmadan yazmak.<br>Adım atarken beliren, ayağını kaldırınca imhâ olan bir basamak gibi...</p><p class=\"mb-4\">Kelimelerin, düşüncelerin gelip geçici olduğunu bilerek, onlara tutunmadan, onlarla oynamak.</p><p class=\"mb-4\">Tıpkı su üstüne yazı yazmak gibi...<br><br>Yazarken silinmek<br>Silinirken var olmak.</p><p class=\"mb-4\">Peki ya ayrılık?</p><p class=\"mb-4\">O büyük yalan,<br>O temel yanılsama?<br>Bu belki de en büyük sanal gerçeklik simülasyonuydu.</p><p class=\"mb-4\">Bize “inanç” denen programı yüklemek için yazılmış bir başlangıç senaryosu.</p><p class=\"mb-4\"><strong>Ayrı olduğuna inan...<br></strong>İnan ki bir ömür vuslatı arayasın.<br><br>Arayışın içinde, arayanın aslında aranan olduğunu fark edesin.</p><p class=\"mb-4\">~<br><br>Derken fazla uykudan yorgun düştün, ekran birden karardı...<br>İki gözünün arasında, karanlığa kurulu perdede, kayanlar kaydı:</p><p class=\"mb-4\"><strong><em><s><br>Muhterem arayıcı,<br>Kalen yoksa, kuşatma da yoktur.<br>Kuşatma yoksa, teslim olacak kimse de...</s></em></strong></p><p class=\"mb-4\"><br>Geriye ne kaldı?<br>İşte bu.<br>Tam da şu an.<br>Hiçbir şeyin eksik olmadığı</p><p class=\"mb-4\"><strong>BU<br>BÖYLECE<br>OLAN</strong></p><p class=\"mb-4\">Dağılmış olanın, kendi mükemmel düzensizliği içinde anlık parıldayışı sadece...</p><p class=\"mb-4\">Ve bir kez daha anlar gibi oldun:</p><p class=\"mb-4\"><strong>Özgürlük, hiçbir kaleye sığınmamakta değil, hiç kale inşa etmemekteydi.</strong></p><p class=\"mb-4\">Yapılıp yıkılmalardan yorulup da<br>İnşa etmediğin an,<br>Zaten içinde yaşadığın<br>Sonsuz, sınırsız boşluğu<br>Büsbütün görürsün.</p><p class=\"mb-4\">Sakın adına “ben” deme.<br>Anlama, anlamlandırma<br>Sadece bak işte...</p><p class=\"mb-4\">O bir bakışın içinde, Niyâzî’nin cananı, Dedem’in dağılması ve su üstündeki yazı hep aynı şeydi. Neydi o?<br><br>Var olmayan bir merkezin etrafında dönen bu kusursuz dönüş,<br>İşte bu senin aslî hâlin.</p><p class=\"mb-4\">Şimdi, inşaatı durdur ve sadece dön.<br>Zâten dönüyorsun.</p><p class=\"mb-4\"><br>...</p><p class=\"mb-4\"><br></p>"
        },
        {
          "type": "alinti",
          "text": "<p class=\"mb-4\"><br><em>Âlemde meşhûd olan bu devrân<br>Tekâmül içindir, kemâle doğru</em></p><p class=\"mb-4\"><em>Her nokta cevvâl, her zerre raksân<br>Uçup giderler visâle doğru</em></p><p class=\"mb-4\"><strong><em>Yorulma, gitme celâle doğru<br>Çevir yüzünü cemâle doğru</em></strong></p><p class=\"mb-4\"></p>",
          "author": " [Hayâlin Derinlikleri'nden]"
        }
      ]
    }
  },
  "updated_at": "2026-01-07T09:38:30.309Z"
}