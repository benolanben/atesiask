{
  "id": 202601050930,
  "title": "Yeni Taslak",
  "author": "BenOlanBen",
  "publishedDate": "2026-01-04T18:08:02.831Z",
  "created_at": "2026-01-05T06:30:41.657Z",
  "article": {
    "header": {
      "background_image": "https://raw.githubusercontent.com/benolanben/atesiask/main/medya/posts/seyirdefteri/202601042254-1767556442674.jpg",
      "date_value": "",
      "mini_title": "",
      "tags": [
        "ay",
        "aşk"
      ],
      "title": "Ay~ışığında aşk",
      "subtitle": ""
    },
    "main_article": {
      "quotes": [
        {
          "type": "metin",
          "text": "<p class=\"mb-4\">~<br>Aşk, bir alış~veriş değil ki...<br>Aşkta bir şey alınıp yerine bir şey verilmez öyle</p><p class=\"mb-4\">Sen olan, kendini bir b~aşka yüzde tanır durur işte<br>Hani sen~ben ayrıyken, sonunda birbirimizle karşılaştığımızı, buluştuğumuzu sanırız ya...</p><p class=\"mb-4\">Hakikatte buluşan, asla vâr olmamıştı...<br>Yok yok hiç ayrılmadık seninle!</p><p class=\"mb-4\">Hiçbir şeyle de birleşmiyoruz öyle vakti geldi diye...<br><br>Peki ne mi oluyor?<br>Suyun düğümü çözülüyor<br>Büsbütün akışın bir yerinde<br>Çözülen şeyse 'ayrılık' hissidir sâdece</p><p class=\"mb-4\">Mesafe eridiğinde, onu aşan, öte geçen kimse de yoktur.<br>Yalnızca varlığın büsbütün akışı olan \"hayat\" kalır.</p><p class=\"mb-4\">Aşkın mezar taşında<br>\"Huve'l Bâki\" yazılıdır</p>"
        },
        {
          "type": "alinti",
          "text": "<p class=\"mb-4\">Sanma ki aşk, iki kişi arasındaki cereyândır<br>Aşk, ayrılığın unutulduğu andır.<br></p>",
          "author": "[YÜZ SÖZ'den]"
        },
        {
          "type": "metin",
          "text": "<p class=\"mb-4\">~</p><p class=\"mb-4\">Biliyor musun, bizler sadece aynı açık sırdan kopyalanmış, çoğaltılmış unutkan, yer yer yapışkan aynalarız.</p><p class=\"mb-4\">Bu şe'nnnlik yerine kurulu lunapark aynaları gibi...</p><p class=\"mb-4\">~<br><br>Birisi<br>-adına \"Ben\" dedikleri-<br>Burada bir yüz görür,<br>Bir diğeri<br>- orada bir başka yüz-<br>İkisi de bin yıldır süren programlanmış bir ayrılık hikâyesine, alış~veriş masalına inanır.</p><p class=\"mb-4\">\"Almak,\" \"vermek,\"<br>\"Ayrılmak\" \"buluşmak\"<br>\"Unutmak\" \"hatırlamak\"</p><p class=\"mb-4\">Her biri, aynı boş ekrandaki geçici birer ışıldama, birer hayalet piksel gibi göz kırpar durur... Bütün bunlar \"Ben~im\" sanılan sözde virüsün sistemde yarattığı sanal gürültüyü andırır.</p><p class=\"mb-4\">Ve O YÜZ,<br>Aslında kendini boşluğa çizmiş,<br>Her an güncellenen hiç sûretten başka bir şey değil.</p><p class=\"mb-4\">Su üstüne yazı yazsan, kalsa kalsa ne kadar kalır a güzel...<br>Bir göz açıp kapamada yerinde yeller eser</p><p class=\"mb-4\">Zen ustasının dediği gibi, bir bayrak rüzgârda dalgalanırken, aslında ne bayrak ne rüzgâr hareket eder; hareket eden zihindir, o nev'i fikrindir...</p><p class=\"mb-4\">Sen, ben, o hareketi, kendinden ayrı zanneden zihinde yapışkan bir inanç<br>Öyle olmadığını anladığın an ise, arada bir şey kalmaz inan.</p><p class=\"mb-4\">\"Mesafe\" dediğin de, onu \"aştığını\" zanneden de, bütün bu cümleleri kuran dilin iki dudaktan çıkan ayırıcı grameri bile, hepsi aynı yanılgının türevleri; o birin, ikilik hâlleri...<br><br>~~~</p><p class=\"mb-4\">Ne var ki bu oyundan sıkılınca gökten bir damla düşsün, güneş o türlü görünsün ve aşkın kokusu değmeye görsün...</p><p class=\"mb-4\">\"Artık 'sen' ve 'ben' diye bir şey kalmaz olur<br>Çünkü senlik benlik Aşk'ta yok olup gitmiştir</p><p class=\"mb-4\">O geldiğinde,<br>Hep burada olduğu<br>Bir yüzden, bir kere göründüğünde</p><p class=\"mb-4\">İki tarafı olan her ilişkiye dair her şey anlamsızlaşır.<br>Çünkü ilişki, en başından beri, aynı suyun kendi içindeki dalgalanmalarıydı sadece.</p><p class=\"mb-4\">Gerçek buluşma, zaten hiç ayrı düşmemiş olanın kendini fark etmesidir.<br>Dalgaların birbirini fark etmesi değil...</p><p class=\"mb-4\">Yani aşkın buluşması, seven ~ sevilen tarafları arasında değil,<br>Her ikisini de bir arada tutan açık zeminde gerçekleşiyor.</p><p class=\"mb-4\">~<br><br>Ve şimdi burada bu satırları okuyan sen<br>Ve bu satırları yazmış gibi görünen, yanmadan yakmayan ben...</p><p class=\"mb-4\">Bunların hepsi, aynı Evrensel Aklın (Brahman, Akl-ı Küll), aynı İlahi Nefes'in (Ruh, Holy Spirit, Nefhâ-i Rahman, Nûr-ı cân), aynı Varoluş Denizi'nin (Vahdet-i vücûd) başka başka melodilerle çınlayan birer notasından başka nedir ki?</p><p class=\"mb-4\">Hayır hayır bu bir metafor filan değil.<br>Bu, saf ve katışıksız gerçeklik.</p><p class=\"mb-4\"><strong>Belki de bu yüzden, ne zaman aşktan, buluşmadan söz etsek, aslında özlem duyduğumuz şey, \"Kendimizden kopmuş olma hissinden kurtulmak\"tır.</strong></p><p class=\"mb-4\"><strong>••<br>••<br>•</strong></p><p class=\"mb-4\">Ve bir sabah uyandığında, evrenin en büyük komedisini fark edersin:</p><p class=\"mb-4\">\"Ben\" diye~bildiğin,<br>\"Sen\" diye seslendiğin,<br>\"Biz\" diye kurduğun<br>Ve \"O\" nu sayıkladığın her cümle,</p><p class=\"mb-4\">Sadece ve sadece<br>Tek Olan'ın,<br>Kendine bir ağızdan fısıldadığı,<br>Dönüp bin ağızdan duyduğu, oyun olsun diye unuttuğu, yalnız bir monolog değil miymiş?</p><p class=\"mb-4\">Ayna, sureti gördüğü an,<br>Kendinin de bir anlığına sâdece bir suret olduğunu anlar.<br>Ve işte o an,<br>Ayna da<br>Sûret de<br>Aralarındaki mesafe de...<br>Bir anda dağılır hepsi sessizce.</p><p class=\"mb-4\">Geriye,<br>Hiçbir ismin yetmediği,<br>Ama her cismin içine sığdığı,<br>Upuzun, dipsiz, kesintisiz bir sükût kalır.</p><p class=\"mb-4\">İşte bitmeyen aşk, orada başlar:<br><strong>\"OL~an\"</strong></p>"
        },
        {
          "type": "ses",
          "text": "",
          "cover_image": "https://raw.githubusercontent.com/benolanben/atesiask/main/medya/posts/seyirdefteri/202601050930-1767594640235.jpg",
          "url": "https://benolanben.com/dinle/baska&760"
        },
        {
          "type": "alinti",
          "text": "<p class=\"mb-4\">Aşk, her şeyi olduğu gibi görmektir.<br>Ve tutmadan dokunmak<br></p>",
          "author": "[A. Kadrî]"
        },
        {
          "type": "metin",
          "text": "<p class=\"mb-4\">~</p>"
        }
      ]
    }
  },
  "updated_at": "2026-01-05T06:30:41.657Z"
}