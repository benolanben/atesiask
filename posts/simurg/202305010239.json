{
  "article": {
    "header": {
      "date_value": "",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kuslar/0105_kus.jpg"
    },
    "main_article": {
      "quotes": [
        {
          "type": "metin",
          "text": "[ZEVK-İ TEHATTÛR]\n\nBizim hikayemizin\nAntalya mevsiminde\n(1998-2011)\n\nÖzel bir hastanede idarecilik rolündeki günlerimizde, 'Ayhan' derler bir çalışanımız vardı, güleryüzüyle hatrımızda kaldı ki başına gelenler pişmiş tavuğun başına gelmemiştir.\n\nAyhan seni, evine çok uzak diğer hastaneye alıyoruz\n\n- Fânidir\n\nAyhan, anneni kaybetmişsin başın sağolsun\n\n- Fânidir\n\nAyhan, işine son verdik\n\n- Fânidir\n\nAyhan...\n\n- Fânidir\n\nGüvenilir olsun diye kesin ve kalıcı olsun istiyoruz, sonra acı gelince hep kalacak zannedip kahroluyoruz, 'mutluluğu elde edeyim aman hiç bitmesin' diye korumakla cânım ömrü heder ediyoruz.\n\nA güzelim fânidir, fâni...\n\nHer şey gelip geçici olduğu için acı çekmezsin\n\nAcı çekiyorsun çünkü şeyler gelip geçici ve sen onların kalıcı olduğunu düşünüyorsun.\n\nFânidir\n\nIzdırabın sonu yok sanma, bu âlem de geçer\nÖmr-i fâni gibidir, gün de geçer, dem de geçer\n\nGeçiyor işte\nBırak geçsin"
        }
      ]
    }
  },
  "id": 202305010239
}