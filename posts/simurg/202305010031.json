{
  "article": {
    "header": {
      "date_value": "",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kuslar/0032_kus.jpg"
    },
    "main_article": {
      "quotes": [
        {
          "type": "metin",
          "text": "Kelime deposu olan sözlük\nAynasına dönüp\nAyna ayna göster bana İSİM ne ola\nDiye sual etsek\n\n'Varlıkları birbirinden ayırmaya,\ntek tek veya cins cins karşılamaya\nyarayan kelime'\nDiye bir cevap döner.\n\nPeki A-Ğ-A-Ç ismi\nBu güzelliği karşılamaya yeter mi?\n\nAğaç deyip geçmeyin canlarım\nŞu capcanlı sûrete bir bakın!\nİyice bir bakın\nSurette kalmayıp başınızı dışarı çevirip bir daha bakın\n\nKaç detay var?\nSonsuz!\n\nZihin bunun bir ağaç olduğunu ileri sürse de bunun ne olduğunu belirlemek için çok fazla ayrıntı vardır.\n\nHer biri nerde başlar nerde biter?\nAklım şaşıyor\n\nHele bir de bir ağacın dallarının sonsuza uzanan bir fraktal gibi yeryüzünün göğe açılan elleri gibi olduğu görülürse...\n\nYani anlık bir deneyimde kesin görünen en ufak bir noktayı takip edecek olsak, o fraktal döner dolaşır belirsiz bir titreşim okyanusunda bütüne karışır, büsbütün gaybolur gider...\n\nSınırlı bir isim verdik, harf kadehine koyduk diye ayrılmadı ki bütün olanlar\n\nZira isimlerin varlığı yok\nVarlığın isimleri var"
        }
      ]
    }
  },
  "id": 202305010031
}