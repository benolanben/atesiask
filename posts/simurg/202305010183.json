{
  "article": {
    "header": {
      "date_value": "",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kuslar/0049_kus.jpg"
    },
    "main_article": {
      "quotes": [
        {
          "type": "metin",
          "text": "En son ölüm gelir\nAz sanır\nVe yine 'erken oldu be' deriz\n\nOysa ölmek nasıl bir ansa\nYaşamak da bir an...\n\nHayat, her nefes \n'Ak işte...' diye diye \nkapımızı çalar\nÇok sanar\nYine erteleriz\n\n...Bir dem gelir\nGözlerini yumar ve bütün o gereksiz korkuların çözülüp gitmesine izin verirsin\n\nSonra korkudan muaf olan bu yeni varoluş halinde kendine sorarsın: \nBen kimim?\n\nŞüpheler olmadan yaşayabilseydim neler yapardım? Haksızlığa uğrama korkusu olmadan yaşayabilseydim? Acıdan korkmadan sevebilseydim? Yarın o tadı nasıl özleyeceğimi düşünmeden, bugünün tadını çıkarabilseydim? \n\nNe bileyim zamanın geçmişinden ve sevdiklerimi benden çalabileceğinden korkmamış olsaydım?\n\n Evet. Ne yapardım? \n Kimleri umursardım? Ne için savaşırdım? Hangi yollarda yürürdüm? Nelerden haz alırdım? İçimdeki hangi gizemleri çözerdim?\n \nKısacası, nasıl yaşardım?\n\nHiç yaşadım mı ben ey okur\nİşte bunlar hep canıma okur\n\n'Sanki ardımda seyrettiğim binlerce film var ve önümde seyredeceğim binlerce film' dedi ak saçlının biri: 'Peki ben neredeyim?”"
        }
      ]
    }
  },
  "id": 202305010183
}