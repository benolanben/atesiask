{
  "article": {
    "header": {
      "date_value": "",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kuslar/0068_kus.jpg"
    },
    "main_article": {
      "quotes": [
        {
          "type": "metin",
          "text": "İlmin sonu, bilmemek\nYolun sonu, melâmet\nSabrın sonu, selâmet\nÂşıklara bir selâm et...\n\nNazına cevâben duyuldu aynada:\n\nSelâm sana! B harfi altında olan NOKTA\nBeni haşret! Vâr olan sencileyin bir yokta\n\nSelâm! Kalp Kâbe’mdeki Fuad! Hacerü'l-esved\nSana secdeden beni ayırma ilelebed\n\nSelâm! Her nefes diyen E LESTU Bİ•RABBİKUM?\nCan gözümü aç ki! Kalbimden kalksın yüküm\n\nSelâm sana! Mazhar-ı LÂ İLÂHE İLLALLAH\nALLAH'a beni de yap sencileyin yakın ŞAH\n\nEsselâmu aleykum! Ey ER-RAHMÂN ER-RAHÎM\nGörmediğim RABB'ime taptırıp verme vehim\n•••\nSelâm NÛN denen rahme esmâyı yazan K-L-M\nKendi yüzünü çizip bana da de: Âilem\n\nSelâm! Benlik deryamda yüzen NÛH'un teknesi\nAl, benim senden başka tenimin varsa nesi\n\nSelâm sana 'Her yüzden arkaya kalan bâkî'\nÖlümsüzlük kevseri sun bana! Sen ol sâki\n\nEsselâm! MEHDÎ diye beklenen gizli özüm\nKalbimden meydana çık! Bulunsun şirke çözüm\n\nSelâm! Mîrâçta HAK'tan bakan göz: M-H-M-D'e\nBenim de gözümü aç! Bana da 'Sevgilim' de\n\nSelâm sana! HAZRET-İ RAHMETEN-Lİ'L-ÂLEMİN\nŞefâat et! Olayım sağken kendimden emin\n\nSelâm sana! ALLAH'ın ismi olan ES-SELÂM\nEy MUHAMMED ALÎ! Ey harf-i târif  ELİF LÂM\n\nEsselâm ELİF LÂM MİM denen şüphesiz kitâb\nO Gayb'ın perdesinden bana da et sen hitâb\n...\n\nÂh ile uyana aşk olsun\n\nAl...lah\nAl...lah\nal…"
        }
      ]
    }
  },
  "id": 202305010202
}