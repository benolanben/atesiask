{
  "article": {
    "header": {
      "date_value": "",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kuslar/0123_kus.jpg"
    },
    "main_article": {
      "quotes": [
        {
          "type": "metin",
          "text": "[TEK ÇIĞLIK]\n\nDinle, ses hem sûret yapar hem bozar sûreti\nSesle ayakta evren! Sessiz her şey iğreti \n\nİki işte kullanır ALLAH 'Ses borusu'nu\nSorma niçin 'İki kez sûr çalar' sorusunu\n\nİlk çalışta ölürsün! Cümle dostlar üzülür\nHemen sonra çalınca yeni şeklin düzülür\n\nHer şey, her an, bu sesle özünü tesbih eder\nHep 'ELHAMDÜLİLLÂHİ RABB-ÜL-ÂLEMİN' O der\n\n'Bütün bu melâike tam yedi saf yaparlar'\nRAHMÂN'a MUHAMMED'in HAMD köküyle taparlar\n\nHAK der: 'Her şeyi sesle yaparım ve yıkarım'\nHAK Ordu'yu kullanarak aradan çıkarım\n\nOnlardan izinsiz can, cehennemden çıkamaz\nBu sesi duyabilmek için kılınır namaz\n\nBu yüzden salat-i dâimûn kılındı farz\nHer nefes 'Şah damardan' bu ses edilmekte arz\n\nBu ses için Mevlânâ ilk, 'Dinle neyden' dedi\nBu sesi duyup da sağ kalan, olur ebedî\n\nBu sesle Velî, tenden dışarı çıkabilir\nBu sesle vücûduna yine dönmeyi bilir\n\n'Bu sesle her şey her an gidip gelir benzeri'\nSON SESle uyandırır HAK, uykuda gezeri\n\nAynı nehirde iki defa yıkanılamaz\nVar ve yok arasında süre, göz kırpmasından az\n\nBu ses için evliya yaptı saz, yedi telli\nHalk dinlerken coşunca sır olsun diye belli\n\nVicdânımızın sesi gibi sessizdir bu ses\nBu yüzden ona kulak vermeli mutlak herkes\n\nYâni kendi rûhundur, sessiz boruyu çalan\nHem seni sana veren! Hem seni senden alan\n\nBil bu sesi nakleden gücün SEKÎNE ismi\nDeprem gibi titretir, indiği vakit cismi\n\nİçindeki Halîfe DÂVUD'un müdhiş sesi\nYakından duyuldu mu dayanmaz ten kafesi\n\nEcelinin sonunda bu sesi herkes duyar\n'Kitabını okumaya' aşkın dâvete uyar"
        }
      ]
    }
  },
  "id": 202305010257
}