{
  "article": {
    "header": {
      "date_value": "",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kuslar/0045_kus.jpg"
    },
    "main_article": {
      "quotes": [
        {
          "type": "metin",
          "text": "[BİRLİKTE YÜRÜYÜŞ]\n\n- Sizinle daha önce tanışmıştık değil mi?\n\nPek tanışmak sayılmazdı\nBirbirimize isimlerimizi söylemiştik sadece!\n\nÖylece karşılaştığımız çok\nAynalaştığımız nerdeyse yok\nKuru lafa karnımızı tok\n\nHem birinin ismini bilince onu tanımış mı oluyoruz?\n\nMenü yemek değil, menü okumak doymak değil \nBir ağaç, ağaç kelimesine sığar değil\n\nToplum, sana kim olduğunu söylemeden\nDüşürdüğün kimliğini bulasın\nNeyin nesisin güzeller güzeli\n\nBiri olmak, herkesin kendinden bahsettiği yüksek sosyete toplantılarında ya da terapi seanslarında iyi görünebilir\n\nOysa biri olmak, boynumuza ağır ve aptalca bir kurgu zincirleyen (bizi benlik tasvirimize sadık kalmaya zorlayan) toplumsal bir zorunluluk değil midir?\n\nYürürken, biri olmama özgürlüğünü yakalarız çünkü yürüyen bedenin tarihi yoktur, o sadece hareket halindeki kadim yaşamdır ve öylece akıyordur\n\nDuran kişi duradursun\nBirlikte yürüyoruz elhamdulillah"
        }
      ]
    }
  },
  "id": 202305010179
}