{
  "article": {
    "header": {
      "date_value": "",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kuslar/0091_kus.jpg"
    },
    "main_article": {
      "quotes": [
        {
          "type": "metin",
          "text": "Sen kimsin ve neresi senin yerin?\nNerde başlar ve nerde bitersin?\n\n- Etten duvar\nTenden kılıf\nKıldan duvak\nİçi benim dışı âlem işte\n\nBir ışık oyunu bu\nBir hayâl olmuş sana\nHadi başla artık\nVarlık komasından ayılmaya\n\nMadem optik yanılsama\nNarkozu kovala\nGözünü dışarı yumarak başla\n\nBeden sâkin\nZihin sessiz\nBiraz kımıldama\n\nSusss şimdi\n\nGözlerinizi kapatın\nBilincinizin kenarlarını\nve hatta “beden” hissini farketmeye çalışın.\n\n...\n\nHiçbirini bulamayacaksınız.\nYok öyle bir sınır \n\nO his her yönde sonsuza kadar devam eder. İçeride ve dışarıda ayrımı kuru bir efsanedir, ıslatınca sezilir.\n\nAç gözlerini bir sağa dön\nEsselamu aleyküm ve rahmetullah\n...\nÂmin\n\nBir sola\nEsselamu aleyküm ve rahmetullah\n...\nÂmin\n\nSelâmet yurduna hoşgeldin\nTertemiz geldin\n\nBu ne güzel koku böyle…"
        }
      ]
    }
  },
  "id": 202305010090
}