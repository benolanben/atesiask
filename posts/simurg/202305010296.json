{
  "article": {
    "header": {
      "date_value": "",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kuslar/0027_kus.jpg"
    },
    "main_article": {
      "quotes": [
        {
          "type": "metin",
          "text": "[DOĞUM GÜNÜ-M MÜ?]\n\nDilsizler haberini kulaksız dinleyesi\nDilsiz kulaksız sözü, can gerek anlayası...\n\nO\nHer ân\nYeni bir iş, tecellî, görünüm ile\nOlup duranın\nVar-yok oluşun farkında\n[Rahmân:29 zevkiyle]\n\nYa ben?\n\nBu beden için, kesin bir görünmeye başlama tarihi var ki o tarih için, bir koşu güneşe dolanıp gelince 'doğum günü' diyorlar!\n\nYaşam, deneyim\nDeneyimlerin farkında oluş\nVâr oluş\n\nSen seni bildin bileli\nBana kesin bir 'deneyimlemeye başlama tarihi' verebilir misin?\n\nVâr olmadığını hatırladığın\nİlk kesin tarihi söyleyebilir misin?\n\nDaha basit söylersek\nOlmaya başlama deneyimin yok!\n\nPeki...\n\nBize, her maden, bitki, hayvan, insan, canlı yıldız, galaksinin yok olacağı söylendi değil mi?\n\nVe şimdiye kadar ki hayata dâir canlı gözlemlerimiz de bunu doğruluyor gibi...\n\nHer yerde ölüm, geçicicilik görüyoruz daaa...\n\nAma geçeni görmeye, kalan gerekmez mi?\n\nÖlümü ölümsüzlük makamından görüyoruz\n\nSesleri, sessizlik\nHareketi, duran bir makamdan gördüğümüz gibi...\n\nVe bunca ölüm görmeme rağmen\nKalbimin derinliklerinde hiç ölmeyecekmiş gibi hissetmemden kasıt giyindiğim, içinde-n bir süre görüp göründüğüm yani misafir olduğum bu biyoloji-psikoloji libası değil a güzel!\n\nBunca zamandır misâfirsin tende\nYazıktır ânı bilmezsen sen-de \n\nBenim doğum günüm yok\nSenin doğum günün yok\nÇünkü O'nun doğum günü yok\n\nŞimdi bir daha dinle:\n\nBiz sevdik âşık olduk\nSevildik maşûk olduk\nHer dem yeni dirlikte\nBizden kim usanası"
        }
      ]
    }
  },
  "id": 202305010296
}