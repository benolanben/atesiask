{
  "article": {
    "header": {
      "date_value": "",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/kuslar/0058_kus.jpg"
    },
    "main_article": {
      "quotes": [
        {
          "type": "metin",
          "text": "- Bir çoğumuz nasılsınız sorusuna\n'Koşturmaca' diye cevap verir olduk!\n\nOysa bir yere varmak için filan burada değiliz. Biz hep burdayız!\n\nVe sonsuza kadar gerçek benliğimizi keşfetmeye, merkezde bilinmez kalarak, yüzeyde bilinmekliği sevmeye, aynalaşmaya, karşılaşmaya devam edeceğiz.\n\nAşkın sonsuz dansı bu ya hu...\n\nBâzen bir çiçeğin mor rengi, bazen bir kuşun çılgın bestesi, müziği duyana eşlik eden eksik değil...\n\nMadem öyle\nDerin bir bilmeme durumuna girin ve hayat sizi her an şaşırtacaktır.\n\nBir sonraki nefesin kesinliğinden emin değiliz.\nBir sonraki saniyede ne olacağını bilmiyoruz.\n\nAma ne bileyim psikolojik korsemiz öyleymiş gibi yapıyor; korseyi sıkarak kontrol ediyor, hayatta kalmayı daha verimli hale getirdiğimizi sanıyor, güvenlik arıyor, planlar yapıyoruz.\n\nHayat sen plan yapsan da yapmasan da başına gelendir.\n\nKölelik, bildiğimizi sandığımız şeye tutunmaktır, özgürlük ise Bilinmeyene tüm kalbimizle boyun eğmekte bulunur, evet secdenin bir anlamı da budur; bilinmeyeni kabul etmek...\n\nDaralanları gevşet \nKorseyi çıkar\nBilmeyiver\nTâze gözlerden her an yeniyi gör\n\nÇerçeveyi belirsiz bıraktığımızda\nO sihrin ortaya çıktığına, hazînenin kapağının açıldığına, plansız kendiliğinden doğan her an şâhid olacağız vesselâm.\n\n- Peki bu belirsizlik korkutmuyor mu sizi?\n\nNOT: Uzunca bir söyleşiden damlayanlar, lüzumu hâlinde devâm edecek"
        }
      ]
    }
  },
  "id": 202305010192
}