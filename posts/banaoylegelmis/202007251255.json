{
  "article": {
    "header": {
      "date_value": "25 Tem 2020 12:55",
      "title": "HAS SOHBETLERİNDEN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[HAS SOHBETLERİNDEN]\n            Huzurlarından ayrılırken ekseri \"bana gelme kendine gel, beni arama kendini\n            ara\" buyururlardı. Bir seferinde cür'et edip suâl eyledikte:\n\n            -Huzur bulasın dersiniz ya! Huzur nedir?\n            -İnsan için huzur, ızdırâbın sonunda, Mutmainne kapısını bulup rahat etmektir.\n\n            -İnsan kimdir?\n            Beşer, ten kabuğudur. Işığı görünce vicdânı uyanan beşere de insan denir. İçindeki bu\n            ışık, insanın dışını da tamamen kapladı mı Âdem olur. Aynı kaynaktan düş.müş olduğumuz\n            kitaba göre, kendisine secde edildiği bildirilen Âdem işte bu Âdem'dir.\n\n            -Peki toprak neyin remzidir?\n            Çoklarının ben, ben dediği bir avuç nemli toprak... Fenâ, yokluk alâmetidir. Ölüyü\n            yatırıp toprağa (fenâ) gömerler, başına taş (bekâ) dikerler. Taşın üstünde ne yazar? Ne\n            yazacak: Huve'l Bâkî yâni geriye kalan, zâten hep olup duran O'dur O!\n\n            Erenlerim nefsin dört mertebesini, malzememiz olan dört unsura benzeterek, nefs-i emmâre\n            ateş, nefs-i levvâme hava, nefs-i mülheme su, nefs-i mutmainne topraktır da derler.\n\n            Zâten toprağa secde etmeden, Toprağın Babası'nı (Ebû Turâb) evinde bulmadan insan,\n            adı anılır bir şey değildir vesselâm:\n\n            Esrâr-ı Şâh'ı bilmeyen\n            Zâtında Hakk'ı görmeyen\n            Emmâre'sinden geçmeyen\n            Ne söylerse yalan bana"
        }
      ]
    }
  },
  "id": 202007251255
}