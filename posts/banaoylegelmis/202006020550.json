{
  "article": {
    "header": {
      "date_value": "2 Haz 2020 05:50",
      "title": "O GÜL BENİM KİME NE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/102632760_293123401846095_5054139365493183969_n.jpg"
    },
    "main_article": {
      "quotes": [
        {
          "type": "metin",
          "text": "[O GÜL BENİM KİME NE]\n            Her benliğin derinliklerinde (bâtın) kendini ortaya çıkarma (zâhir) murâdı gizlidir. Şu\n            varlıkta ne lezzet var ki her zerrenin gönlünde bir zuhûr arzusu kaynıyor. Dalını yarıp\n            doğan gül goncası, varlık zevkiyle gülümsemeler saçıyor.\n\n            Bir acâyip muammâ: kim kime gösteriyor kendini? Ancak kendinden geçen biri, bir\n            görebiliyor!\n\n            Gül, tohumun içinde, dikilme bekler iken\n            Gül içine, dikeni acaba kimdir diken\n\n            Gül tohumuna koyan bahçıvan mı dikeni\n            Kızıp terk etme yine Hakk’a sevgi ilkeni\n\n            Tohumda, diken ve gül bir aradaydı.Toprak, onların makamını gösterdi.\n\n            Bütün taşlar aynı gül kokulu kutudaydı, oyun başladı ve satranç tahtasında herkeste ayrı\n            bir rol, ayrı bir seyir, ayrı bir hava... Ama hele biraz daha yakına gel! Bak hepsi gül\n            kokuyor!\n\n            Baktın kızacak gibi oluyorsun, hele aranda mesâfe olmayana bir sarıl da kokla bakalım! O\n            sen misin hatırla!\n\n            Nihâyetinde hepimiz bir fidanın, güller açan dalıyız! Ama sen yine de tez kızaran\n            güllerden kendini sakın. Güzellikler ağırcadır, ağrılıdır.\n\n            Neden sözü uzattık?\n            Neylersin takıldık gidiyoruz bir gülün gülüşüne... Nidelim gülen gözlerden gönül\n            görünür, içinden kim bakar bir bilsen nutkun tutulur, sâdece gülersin içten içe:\n\n            İstemem verse cihân vârını\n            Gönül nakşetti güle yârini\n            Her yüzde görmek Dost dîdârını\n            Sizde bir türlü, bizde bir türlü"
        }
      ]
    }
  },
  "id": 202006020550
}