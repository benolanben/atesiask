{
  "article": {
    "header": {
      "date_value": "1 Ara 2019 13:22",
      "title": "TAM OLARAK SENDEYİM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/75392904_470496780258342_4217096801680890414_n.jpg"
    },
    "main_article": {
      "quotes": [
        {
          "type": "metin",
          "text": "[TAM OLARAK SENDEYİM]\n            O, biriyle konuştuğu zaman onun yüzüne bakar, elini tutmuşsa o bırakmadıkça bırakmaz,\n            karşısındaki yüzünü başka tarafa çevirmedikçe o çevirmezdi. Hatta bir adam bir şey\n            söylemek gayesiyle Habîbullâh'ın kulağına fısıldayarak bir şey konuşsa, adam başını\n            uzaklaştırmadan o da başını uzaklaştırmazdı.\n\n            Söylemez size kimse dünyadaki ömrü boyunca\n            Hiçbir insana yan bakışı olmayan kimdi\n            Kimdi yan gözle bakmadı kır çiçeklerine bile\n            Öğretmek için cephe nedir\n            Kıyâm.etti torunu kucağında\n            Dönünce bütün gövdesiyle döndü\n            Bir bu anlaşılsaydı son yüzyılda\n            Bir bilinebilseydi nedir veche?\n\n            Ey insan, sana dönüyorum, senin varlığını tam olarak muhatap alıyorum, benim için pek\n            değerlisin, seni dinliyorum, bana herşeyi rahatlıkla anlatabilirsin demek olsa gerek bu\n            yöneliş, varlığın sevincinin bu doğal akışı\n\n            Âdetin baktığın tarafa dönüş\n            Bize nasîb olsun hayırlı bir düş\n            Kerem et ne olur yüzünü göster\n            Kim böyle bir düşten uyanmak ister\n\n            Belki yeni gelişmeler aradaki mesâfeyi kısalttı insanlar için ama insanların birbiriyle,\n            insanların kendi en saf hâliyle mesâfesi giderek açılıyor… Telefon ekranına bakmadan 5\n            dakika duramayan, insan ve zamanın kıymetini bilmeyen bir nesil için, asırlar öncesinden\n            dipdiri insanlık târifi\n\n            Siz bırakmadan elinizi bırakmaya niyeti olmayan bir güzelin ha(ya)liyle aşk olsun yâ hû"
        }
      ]
    }
  },
  "id": 201912011322
}