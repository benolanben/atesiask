{
  "article": {
    "header": {
      "date_value": "19 Şub 2020 02:08",
      "title": "MAKÂM-I İB-RÂHÎM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/84687565_3692424654142926_8857486218550125427_n.jpg"
    },
    "main_article": {
      "quotes": [
        {
          "type": "metin",
          "text": "[MAKÂM-I İB-RÂHÎM]\n            HAK, karanlık ışıkta saklı olan hazine\n            Bilinmek için ister başka vücûda ine\n\n            Madde değildir ki RÛH! Ölçülsün ışık ile\n            Her zaman! Her yerde o! O'nun hızı yok bile\n\n            Ölmeden evvel ölürsen! O ancak görür onu\n            Ya da rûhun çıkarken, ömrün gelince sonu\n\n            Hâlâ zaman ve mekân rüyâsıyla çakılı\n            Hâlâ ışık hızını geçmekte onun aklı\n\n            Işık âlemde iken, boyut kavramı kalmaz\n            Zaman ve mekân kalkar! Noktayı evren almaz\n\n            Bilmez ki Rûh’un hızı yok çünkü öz her yerde\n            Rûh ne çıkar ne girer! Belirir O•Hak•ER•de\n\n            Ölüm kalım meselesi: HAKK’a verilen ilk söz\n            Ya yok olunur ya da eve dönenden yansır ilk öz\n\n            Güneş ışını, camı kırmadan geçip gider\n            Işık hariç, ne geçse gözümüzü kör eder\n            Gözünü, HAK nûrundan başka şeye çevirme\n            Kör olursun âhirette! Hayâtın olur heder\n\n            Âh erenlerim, her insan, kendi gönül mâbedinden yaktığı ışık kadar içinden aydınlanır!\n            İçini bilip göremeyenlere kör denir, mumun içi karanlıktır, ışık fitilindedir ve bir kez\n            âşık olan, andan ışığı bulan her şey(den) yansır! Âgâh olasınız!\n\n            Kapı! Güneşe açık! Işık kaldırır bizi\n            İbrâhim makâmında! Var iki ayak izi\n            Ayağa kalktığı yer demek, insânın makamı\n            Rûhunuzu bulunuz: hem baba hem annen•izi\n\n            Şimdi söyler misiniz bana kafesten çıkan (bedenli) ışıkla, gölgesiz ışık (nûr) bir olur\n            mu hiç?"
        }
      ]
    }
  },
  "id": 202002190208
}