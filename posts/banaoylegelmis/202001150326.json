{
  "article": {
    "header": {
      "date_value": "15 Oca 2020 03:26",
      "title": "KENDİNE.HÂMİL.E",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/80054195_2415128168800421_7797638512032934167_n.jpg"
    },
    "main_article": {
      "quotes": [
        {
          "type": "metin",
          "text": "[KENDİNE.HÂMİL.E]\n            Dervîş olan yetimdir, yalan şeyden kopmuştur\n            Günahından arınmış, tövbe etmiş biridir\n\n            Hak yolunda âşıktır, dünya derdi bitmiştir\n            Anadan doğmuş gibi, saf gönüllü ümmîdir\n\n            Teni canla buluşmuş, aşk yolunun ehlidir\n            Akıl ermez sırrına, dili Hakk'ın dilidir\n\n            Canlı kitap okuyan, mekteb bilen biridir\n            Vücûd şehrine giren, ilm ü irfân ehlidir\n\n            Hak yolunda talebe, dersi Hak'tan görendir\n            Gönül gözü açılmış, sûret-perest değildir\n\n            Mâlik’ül mülk’e ermiş, maldan mülkten geçmiştir\n            Tecelli-yi Zât’a varmış, Hak’ta fâni olmuştur\n\n            Tevhîd onun meşrebi, ikiyi bir görendir\n            Hak rengine boyanmış, nice lütfa erendir\n\n            Aşka düşmüş mecnûndur, bütün her yer evidir\n            Gönlü Hakk’ı hissetmiş, fakîr ama zengindir\n\n            Gözü görmez dünyayı, gönlü Hakk’a dönüktür\n            Halk içinde yıldızdır, yol sorana rehberdir\n\n            Üflenen rûh'a ermiş, Hakke'l-yakîn olandır\n            Gönlü şefkat içinde, Halk’a hizmet edendir\n\n            İslâm onun yoludur, salih âmel hâlidir\n            Muhammed’in evlâdı, Allah’ın bir kuludur\n\n            Zâten bu dervîşliğe çok merâkım var\n            Sâdece merâk yetmez, samîmî ve yoğun olmalısın; ihlâs ve azîm lâzım\n\n            Müslüman olmadan derviş olunmaz mı?\n            Beşer kabuğundan soyunmuşa insan, insanın incelmişine müslüman, daha ince, latîf\n            müslümana da dervîş denir.\n\n            Bunlar hep kabuk değil mi?\n            Allah, kulunda sûretini değil manâsını, özünü görmek ister. Kulun manâsı tevhîd ve\n            ihlâstır.\n\n            Bu âdem dedikleri\n            El ayakla baş değil\n            Âdem manâya derler\n            Sûret ile kaş değil\n\n            Bu manânın önünde eğil.dur: gayre bakmak, ayrı görmek hoş değildir vesselâm"
        }
      ]
    }
  },
  "id": 202001150326
}