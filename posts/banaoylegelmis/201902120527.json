{
  "article": {
    "header": {
      "date_value": "12 Şub 2019 05:27",
      "title": "ESRÂR-I TEVHÎD'DEN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/51193709_357520848422631_4036828020028151526_n.jpg"
    },
    "main_article": {
      "quotes": [
        {
          "type": "metin",
          "text": "[ESRÂR-I TEVHÎD'DEN]\n            Cümle ‛ālem farż olunsa bir şecer\n            Ol şecer şāĥında ādemdir śemer\n\n            Çünki ādem zübde-i ekvāndır\n            Ol ĥulāŝa nefĥa-i Rahmān'dır\n\n            Ķalb-i ādem ĥāne-i Yezdān'dır\n            Źāt-ı Haķķ ol ĥānede pinhāndır\n\n            Bahr-ı Haķķ'a ķatreveş it ittiŝāl\n            Ol rahíķ-i ‛aşķ ile mest-i viŝāl\n\n            Nūş idüp cām-ı müdām-ı vahdeti\n            Nūra tebdíl it žalām-ı keśreti\n\n            Nūş idüp esrār-ı Haķķ'ı ŝāmit ol\n            Cūşiş-i dilden lisāna virme yol\n\n            Eynemā sırrına sa‛y it vāķıf ol\n            Śemme vechu'llāhı hāl it ‛ārif ol\n\n            Bahr-ı Haķ'da bí-vücūd ol ķatrevār\n            Żāyi‛ olmaz bahr içinde ķatrevār\n\n            Her eśerde gör mü'eśśirden nişān\n            Ĥārdan geç verd-i ĥoş-būy ol hemān\n\n            Āleme cism-i mu‛ažžam vāsıta\n            Cism-i pāke ‛ālem ādem vāsıta\n\n            Źātı źātu'llāhdan olmaz cüdā\n            Gerçi vardır arada mím-i sivā\n\n            Mímdir Ahmed Ehad beyninde farķ\n            Cümle-i ‛ālem muhít-i mím'e ġarķ\n\n            Küllü şey hālik Ĥudā'dan ġayrı yoķ\n            Díde-i ‛irfāna ġayrı ayrı yoķ\n\n            Ġayrı ķaldır ortadan ol bí-vücūd\n            Rū-nümā olsun saña feyż-i şühūd\n\n            Sa‛y ķıl kendiñ bil ey merd-i güzín\n            Çünki sensin sırr-ı Rabbü'l-‛ālemín\n\n            Bí-nişān ‛ālemden isterseñ nişān\n            Sen de sa‛y it ķalmasun senden nişān"
        }
      ]
    }
  },
  "id": 201902120527
}