{
  "article": {
    "header": {
      "date_value": "23 Mar 2020 10:33",
      "title": "YÜZDE SEYREYLE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/90397623_2935019456541554_3596181617729131311_n.jpg"
    },
    "main_article": {
      "quotes": [
        {
          "type": "metin",
          "text": "[YÜZDE SEYREYLE]\n            Şuhûdun Hak olsun, vech-i yâre bak\n            Bundaki manâyı yüzde seyreyle\n            Ağyâre meyletme, hep dildâre bak\n            Derdine devâyı yüzde seyreyle\n\n            Yüzdeki değeri azdır bilenler\n            Gönülden âşıktır cemâl görenler\n            Benlik yükünden kaçar erenler\n            Gel sırr-ı likâyı yüzde seyreyle\n\n            İnsana musahhâr her şey âlemde\n            Dikkat et! Gör ne var vech-i Âdem'de\n            Bu hattı okumak var ise sen de\n            Sırr-ı istivâyı yüzde seyreyle\n\n            Besmele nakş olmuş levh-i cemâle\n            Nazar et Âdem'de olan kemâle\n            Mirât-ı hüsnünde mevcûd ahvâle\n            İyi bak bahâyı yüzde seyreyle\n\n            Bu söze kıymet ver, yabana atma\n            İlm ü irfânına hurâfât katma\n            Dost cemâlin açmış, gözün kapatma\n            Âgâh ol! Senâyı yüzde seyreyle\n\n            Câm-ı aşkı nûş et, gönlün açılsın\n            Sahrâ-yı kalbine nurlar saçılsın\n            Gayret et, kesâfet perden dağılsın\n            Kudret-i Mevlâ'yı yüzde seyreyle\n\n            Gözünü sil de bak! Cemâl o yüzde\n            Bedâyi-i sanât! Kemâl o yüzde\n            Orada toplanmış! İcmâl o yüzde\n            Tuğrâ-yı garrâyı yüzde seyreyle\n\n            Şemsî vech-i insan, sûret-i Rahmân\n            O yüzde nakşolmuş, âyât-ı Kurân\n            El-insan ve'l-kurân dedi tev'emân\n            Bu nakş-ı Hudâ'yı yüzde seyreyle\n\n            İnsân olan Hakkın zâtına apaçık bir delildir. Hakk'ı görmek\n            istersen Dost cemâlini saçmış, sen de aç gözünü aşk ile insana bak, Hayyy Hak\n            Dost'a bak! Zat güneşi, insan yüzünde parıldayıp durmaktadır be yâ hû\n\n            Hakk’ı istersen yürü insâna bak\n            Şems-i zât yüzünde rahşân eylemiş\n            [Mısrî Sultan Hazretleri]"
        }
      ]
    }
  },
  "id": 202003231033
}