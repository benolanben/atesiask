{
  "article": {
    "header": {
      "date_value": "16 Şub 2020 01:41",
      "title": "RUHUN B.İNDİĞİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/83286118_1024987647883614_1927172733921660325_n.jpg"
    },
    "main_article": {
      "quotes": [
        {
          "type": "metin",
          "text": "[RUHUN B.İNDİĞİ]\n            Özümüz HAK yanında sâbit, inemez bize\n            Çünkü onda rastlanmaz maddeye âit ize\n\n            ALLAH ile ne ayni ne de ayrıdır bu öz\n            O, gayb’a âit sırdır: anlatamaz hiçbir söz\n\n            Bu öz, kalbe yansıyıp olur siyah bir•nokta\n            İşte budur RÛH veya FUAD denilen nükte\n\n            Can, zihnimize âit benlik bilincimizdir\n            Ruh, HAK bilinci olup BİZ denen incimizdir\n\n            Aynı anda her iki bilinç işlem yapamaz\n            Çünkü iki sonsuz bir âleme sığamaz\n\n            Derin hipnoz hâlinde uyutulan kişi\n            Yapabilir o anda bilmediği her işi\n\n            Hiçbir şey hatırlamaz, uyandırıldığı an\n            Çünkü ruhtan farklıdır, zihne âit zaman\n\n            Bu yüzden can unutur, RUH'a verdiği andı\n            Kelime-i şehâdet getiremeyen yandı\n\n            Sahnedeki Karagöz'ün, karagöz değildir ismi\n            Perde kalksın! Karagöz'e benzemez onun resmi\n\n            Bu yüzden hatırlamaz can ilk hayâtını\n            Süvârî, her hayâtta değiştirir atını\n\n            Her atı hatırlayan, at değil süvârîdir\n            At seçmek, süvârîye âit! İhtiyârîdir\n\n            Zihin uykuda iken, HAK bilinci uyanır\n            Rûh dışarı çıkarak arşa kadar dayanır\n\n            İç evreni dolaşıp görür her hakîkatı\n            Çünkü onun RAHMÂN’a benzer özde hilkatı\n\n            HAK der: Her gece sizi biz ettiririz vefât\n            Derin uykuda kalır, ne benlik ne de sıfat\n\n            Zîrâ o vakit yalnız HAKK’ın kimliğindeyiz\n            Asla teslim olmuşuz: İslâm denen dîndeyiz\n\n            Ruh rüyâ görmez: Hemen olur, her ne şey derse\n            Hiç uyanmak istemez! Her kim bu sırra erse\n\n            Rûh \"Hep selâm\" der yâni ben gibi boş lâf etmez\n            Ne emretse o olur: Cennete tarif yetmez\n\n            HAK kimliğinde iken evrene hükmederiz\n            Zihnimize: \"Uyan artık gafletten sen\" deriz\n\n            Geri döndüğü anda RUH, tende uyanırız\n            Rüyâ denen hayâlin rengine boyanırız\n\n            Asla yorumlayamaz zihin, RUH'un işini\n            Bebek, nasıl kavrasın dünyâya gelişini\n\n            Rûh, Fuad’a girince uyanmaktayız güyâ\n            Aslında görmekteyiz gözü açık bir rüyâ\n\n            Nefsindeki RABB’ini zikret demekte âyet\n            ZİKRET hatırla demek: Bu emre et riâyet\n\n            Rabbini, kendinde haddini bilerek, hissederek ve gizlice, gösterişsiz, sesini\n            yükseltmeden sabah akşam zikret, hatırla ve derinliğini düşün! Gâfillerden olma!\n            [Arâf:205]\n\n            Son hatırlayışımda sayıkladığımı duymuşlar:\n\n            Allâhu mâî: O, benimle birlikte\n            Allâhu nazirî: O, şimdi ve burada hazır\n            Allâhu şâhidî: O, bana benden bakıyor, insana ve âleme şâhit olarak yeter..."
        }
      ]
    }
  },
  "id": 202002160141
}