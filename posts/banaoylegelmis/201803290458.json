{
  "article": {
    "header": {
      "date_value": "29 Mar 2018 04:58",
      "title": "BU HÂL İLE OLAM ISLÂH",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/29095115_2057297454493226_976504558987509760_n.jpg"
    },
    "main_article": {
      "quotes": [
        {
          "type": "metin",
          "text": "[BU HÂL İLE OLAM ISLÂH]\n            Hakîkat tâlib-i Mevlâ olan cânı ider kurbân\n            Eğer hubbi sivâ dilde kalursa bulamaz ihsân\n            Kalur çâh-ı cehâlette irişmez 'ilm ile 'irfân\n            Eğer bu beyt-i 'ulyânın iderse nakşını seyrân\n\n            Hakîkat üzre eşyâyı bana bildir eyâ Fettâh\n            Seni görem seni bilem bu hâl ile olam ıslâh\n\n            Rızâ-yı Hakda ol dâim hilâfından hazer eyle\n            Ümmîdin lutf-ı Hak olsun kamu şeyden güzer eyle\n            Sınarak halka hor bakma kamuya hoş nazar eyle\n            Bu nutkum cân ile ders it murâdun mâhazar eyle\n\n            Hakîkat üzre eşyâyı bana bildir eyâ Fettâh \n            Seni görem seni bilem bu hâl ile olam ıslâh\n\n            Sakın âlâyiş-i kevne bakıp aldanmagıl zinhâr\n            Çalış tebdîl-i ahlâka budur ancak sana ezkâr\n            CENANDIR hüsn-i ahlâkın budur sana olacak yâr\n            Hemân leyl ü nehâr sa'y it bu ma'nâyı idüp ikrâr\n\n            Hakîkat üzre eşyâyı bana bildir eyâ Fettâh \n            Seni görem seni bilem bu hâl ile olam ıslâh\n\n            Kamu şeye hakîkatle nazar kılmak durur maksûd\n            Kime kim geç nazar kılsan olur hâlin ana maklûb\n            Muhakkakdur hisâb ey cân hisâb gör olmadan mahsûb\n            Bu sözden bir hâber alsan olur hâlin mahbûb\n\n            Hakîkat üzre eşyâyı bana bildir eyâ Fettâh\n            Seni görem seni bilem bu hâl ile olam ıslâh\n\n            Delilim bu söze tahkîk haber virdi bana Kur'ân\n            Yine nefsine râci'dür kim kim eylesen ihsân\n            İden isnâd fi'line odur Hakka iden tuğyân\n            Olur ol vahdete râzî bu sözü eyleyen iz'ân\n\n            Hakîkat üzre eşyâyı bana bildir eyâ Fettâh\n            Seni görem seni bilem bu hâl ile olam ıslâh\n\n            Acebdür hâlün ey Hâşim ne sırdır cânının cânı\n            Niçin geldün bu ekvâna nedür bil hükm-i Sultânî\n            Sen seni bilmekdür maksûd özündür emr-i Rabbânî\n            Haberdâr ol zuhûrundan bu sözdür nutk-ı Rahmânî\n\n            Hakîkat üzre eşyâyı bana bildir eyâ Fettâh\n            Seni görem seni bilem bu hâl ile olam ıslâh"
        }
      ]
    }
  },
  "id": 201803290458
}