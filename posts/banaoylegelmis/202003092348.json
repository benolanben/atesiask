{
  "article": {
    "header": {
      "date_value": "9 Mar 2020 23:48",
      "title": "YENİDEN D.OLDUN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/84155548_157703845685937_8433128442575343601_n.jpg"
    },
    "main_article": {
      "quotes": [
        {
          "type": "metin",
          "text": "[YENİDEN D.OLDUN]\n            Gündüz rüyâsından çıkarak rengine boyanalım diye \"Senden sana varan\" kısa bir\n            yol târifi, işâretleri izleyip gerçek insan olmak isteyenler perdenin ardına buyursunlar\n            cânım erenlerim:\n\n            Balık suyu göremez çünkü gözüne değer\n            RABB’ine temas etme! Görmek istersen eğer\n            Güneş nûr ve deniz suyla perdelemiş kendini\n            Perde ve perdeleyen aynı şey imiş meğer\n\n            Her şeyi görür iken, kendini göremez göz\n            Gözün içinde çünkü gözbebeği denen öz\n            HAK sana senden yakın, arada perdesin sen\n            RESÛL RABB’ini gördü! Perde: \"İki kaş\" der söz\n\n            Damladan başka bir şey yok iken, perde deniz\n            Damlaya söz hakkı yok! Sudur diyen Ben•Deniz\n            Damlalar birleşerek dalga hâlinde derler\n            ALLAH’la perdelenmiş bizler saf saf ereniz\n\n            Aynaya yüz sürersen! Göremezsin yüzünü\n            Hatırla Sîna’daki \"Çok yaklaşma\" sözünü\n            Belli bir uzaklıkta iki ayna: O ve sen\n            Karşılıklı, seyrolur \"Güzel yüz\" HAK: Elbisen\n\n            HAKK’ın ismi de Mü’min, kulun ismi de mü’min\n            Bakan bakılan aynı! Sırrı budur Âdem’in\n            Sen de aynı kişisin! Aynadaki özünle\n            Aynaya baktığın göz, bakar sana gözünle\n\n            Biz de ayna gibiyiz: Birle, bir! Çokla, çoğuz\n            Borç vücûd ile varız! HAK vücûd ile yokuz\n            Emâneti ehline teslim ediniz HAK der\n            Vücûda sâhip çıkan, HAKK’a ihânet eder\n\n            Mevcûd sınırlı ve çok! Vücûd tek ve sonsuzdur\n            Su yukarıda buhar ve aşağıda buzdur\n            Eksiktin tamamlandın! Beşer iken İnsan oldun\n            Gökte yitirdiğinle, yerde yeniden doldun"
        }
      ]
    }
  },
  "id": 202003092348
}