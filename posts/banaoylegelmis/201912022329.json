{
  "article": {
    "header": {
      "date_value": "2 Ara 2019 23:29",
      "title": "BİRLİK DÜKKÂNI",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/75153175_477944912839302_7711148568738172540_n.jpg"
    },
    "main_article": {
      "quotes": [
        {
          "type": "metin",
          "text": "[BİRLİK DÜKKÂNI]\n            Ankara'da bir tesbih dükkanından ateşli manzaralar:\n\n            Kedisi ve meczûbu eksik olmayan Sultânın eşiğinde, Bekir Ağa \"Bismillah\" der\n            ve uzatır güneşle birlikte başını:\n\n            Ağam bana Ayşemden bahset\n            Ayşe beni seviyor mudur?\n            -Ayşe seni çoook seviyor\n            Deme yaw\n            -Hem de nasıl\n            Essâh mı söylisen\n            Ağzın dilin bal yesin\n            Beni mesut ettin sen de olasın\n\n            İlk müşteri güle oynaya çıktıktan sonra dükkana Azerî bir can düşer, içinden yüzüne\n            karşı inci-mercan döküp gitti, birşey almaya niyeti, buralarda kalmaya kararı yok idi\n            besbelli:\n\n            Kimsǝn, nǝdurur bu göft-gûlǝr\n            Bî-faidǝ bâtıl arzûlǝr?\n            Get, dǝrdimǝ sǝn dǝva deyilsǝn\n            Bîgânǝsǝn, âşinâ deyilsǝn!\n            Mǝn böylǝ kǝlamǝ tutmazam gûş\n            Leyli sözü söylǝ yoxsa xamuş!\n\n            Neden sonra elindeki horoz şekerini Asım Baba'ya uzattı şaşkın bir çocuk:\n            Âh sen bunun dadını bir bilebilsen\n            Hiç ağzından düşürmezsin!\n\n            Somurmaktan kıpkırmızı olmuş dilini sevgiyle çıkardı ağzından ve bir şeker daha alıp\n            çekildi sahneden.\n\n            Geride kalanlara derîn bir âh düşerken, dilsiz dudaksız bir itiraf duydu duyanlar, aşka\n            uyanlar anlar:\n\n            Bekir Ağa kadar günümde yeri yok Allah'ın, Azerî balam kadar aşktan yana değil\n            sözüm ve o çocuğun şekerden aldığı lezzet kadar dilimde, gönlümde yeri yok tevhîd\n            neşesini saklayan elimdeki tesbihin..."
        }
      ]
    }
  },
  "id": 201912022329
}