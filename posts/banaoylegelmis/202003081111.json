{
  "article": {
    "header": {
      "date_value": "8 Mar 2020 11:11",
      "title": "BÎ-RİYÂ BİR RÛYÂ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[BÎ-RİYÂ BİR RÛYÂ]\n            Hazîne budur çünkü Hak Dost sözüdür\n            Bütün sözler gece bu gündüzüdür:\n            Benden sonra açık şirk olmaz, sizler için korkum: şirkin ancak gizlisidir!\n\n            Bilmez misin kelimelerin manâlarını toplayan lugate göre \"isim\" varlıkları\n            birbirinden ayırmak için verilir oysa:\n\n            Kelime, mânayı boğan bir gömlek: paralıyorum\n            Allah ismi varken lugat ne demek: karalıyorum\n\n            Hatırla ama saklı idik ezelde, nokta idik güzelde, noktanın başı sonu, içi dışı nerede:\n            ne varsa içinde!\n\n            Çünkü kapsadığından ALLAH adı, her ismi\n            Cennetteki herkesi, içeriyordu tek cismi\n\n            Mâ berâ-yı vasl kerden âmedim\n            Ne berâ-yı fasl kerden âmedim\n\n            Mâdem şimdi nöbet bize düştü, biz bölmeye, parçalamaya değil ayrılanları buluşturmaya,\n            uzak düşenleri kavuşturmaya geldik!\n\n            Âlem sahnesinde, hayal perdesinde, bilincin eşlik etmediği her rol, ister bireysel ister\n            kurumsal olsun riyâkârlığa götürür!\n\n            Aşk ile bilincin üstüne çıkmaya niyetlendiğimiz bu seyirde, ikilik çıkarmadan akmaya\n            devam edelim, önce altını sonra üstünü çizerek ilerleyelim:\n\n            Ne isen O OL demek: iç yüzü dışa çıkar\n            İki yüzlü kalırsan HAK sana der: riyâ-kâr\n\n            İki yüzlü olanın bozgunculuktur işi\n            İblîse en çok benzer dünyâda böyle kişi\n\n            İçi dışla birleştir! HAK birleme bu işte\n            Hayatta.n tek amaç bu: gel.işte ve gidişte\n\n            Ortak koşma dışında HAK her suçu affeder\n            RESÛL: İki yüzlü de HAKK’a ortak koşan der\n\n            Bu yüzden HAK riyâya: en büyük \"gizli şirk\" der\n            ALLAH, şirkin dışında her günâhı affeder\n\n            Evvele yolculuk seferinde, ne ederseniz edin yeter ki ikilik girmesin araya, riyâ\n            olmasın cânım erenlerim zîrâ bildiğimiz gibi değil aradan su sızmıyor..."
        }
      ]
    }
  },
  "id": 202003081111
}