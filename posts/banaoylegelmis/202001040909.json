{
  "article": {
    "header": {
      "date_value": "4 Oca 2020 09:09",
      "title": "BİR • ZEVK",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/80469949_772185853284201_4468847047910115827_n.jpg"
    },
    "main_article": {
      "quotes": [
        {
          "type": "metin",
          "text": "[BİR • ZEVK]\n            Kendi kitâbında Cenâb-ı Hak bir ayette,\n            “Emâneti, ehlinin gayrine vermeyiniz” diye\n            emrediyor ve her hâli Kurân olan Habîb-i Kibriyâ Efendimiz de: “Emâneti ehlinin gayrına\n            verirseniz kıyâmeti bekleyiniz” buyuruyor.\n\n            Başka bir ayette Cenâb-ı Hak; “Allâh emânetini\n            bütün mevcûdâta arz etti, hukukunu yerine getiremeyiz diye onu yüklenmekten çekindiler\n            ve onu insan yüklendi çünkü o çok zâlim ve çok câhil idi” diyor.\n\n            Allâh, Allâh olduğu halde nasıl olur da emânetini çok zâlim ve çok câhil olana teslîm\n            eder? Bunu nasıl okumak îcâb eder?\n\n            Nur, karanlığın (zulmetin) rahminde taşınır... Hakk'tan gayrısına câhil olan insan,\n            emânetin ehlidir. Onun için emaneti kalp taşır zîrâ kalp, mevzi-i nazar-ı Hak'tır.\n            Sâhib-i kalp olan da ancak Hazret-i İnsan'dır.\n\n            Yine de insan, hakîkatini hakkıyla yaşamada yetersiz (zâlim) ve sonsuz sınırsız manâyı\n            yansıtmada kabınca (câhil) kadarıncadır.\n\n            Emanetin asli sahibini unutursa cahil olur, emaneti sahibine iade etmeyip de\n            \"benim\" derse zalim olur durur.\n\n            Neylersin kanın süt olması için çocuğun zuhûru, güzelin görünmesi için aynanın varlığı\n            şarttır vesselâm..."
        }
      ]
    }
  },
  "id": 202001040909
}