{
  "article": {
    "header": {
      "date_value": "21 Haz 2020 11:46",
      "title": "EHLİNE HAS BİR ÇARPINTI",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/104431578_195451088450670_5854180565052614309_n.jpg"
    },
    "main_article": {
      "quotes": [
        {
          "type": "metin",
          "text": "[EHLİNE HAS BİR ÇARPINTI]\n            Savm u salât u zekât günah kirin mahveder\n            Darb-ı zikir olmasa gönül pası silinmez\n\n            Darb-ı zikir, yani 7/24 kesintisiz bir vuruşla dâimî zikir (Allah’ı anma, hakikatini\n            hatırlama)\n            gaflet, cehâlet, unutuş günâhının pasını siler, kalbini pâk eyler.\n\n            Çünkü seyrede seyrede yol alan sâlik velev ki şuhûd\n            ile olmasın, Allah’ı anarken her nereye teveccüh ederse\n            ve her ne görürse Hak der; taş görür, Hak der; ağaç\n            görür, Hak der; insan görür, Hak der; hayvan görür,\n            Hak der.\n\n            Nereye dönersen, Hak yüzüne dönersin. [Bakara:115 Meâli]\n\n            Su ile balçık sûretinde senden ayân kimdir? Ve cân, gönül halvetinde senden gayrı nihân\n            olan kimdir?\n\n            Velhâsıl gözü her nereye baksa ve kalbine her\n            ne gelirse Allah der, böylece o kimsenin gönül pası\n            silinir.\n\n            Bu durumda her ne kadar şuhûd ile zâkir değilse\n            de idrâken ve hissen dâimî zikirdedir.\n\n            İşitmez misin Mevlid sahibi: \"Her nefeste Allah adın de müdâm, Allah adıyla\n            olur her iş tamâm\" çağırıyor.\n\n            Cennet ehli hiç bir şeye hasret edecek değildir. Yalnız, Allah'ı zikirsiz (ne\n            olduğunu bilmeden) geçirdikleri vakit üzerine hasret (pişmanlık) çekeceklerdir. Ramuz\n            El-Ehâdis [364:1]\n\n            Tâlibe darb-ı zikir lâzım durur\n            Beşerîyet seddini ifnâ kılur\n\n            Kulun beşerîyeti ifnâ ola\n            Tâlibe Hak, ol dem tecellî kıla\n\n            Tecellîden gönül âbâd ola\n            Ref' olup hicâb kalb gözü açıla\n\n            Sohbetle dinlenen âşığın birinin nefesi kesilince \"Allaaah\" dedi geçti ve\n            âkıbet o hüzzâm şarkının demiyle demlendi:\n\n            Ömrüm seni sevmekle nihâyet bulacaktır\n            Yalnız senin aşkınla ruhum solacaktır\n            Son darbe-i kalbim yine ismin olacaktır\n            Yalnız senin aşkınla ruhum solacaktır"
        }
      ]
    }
  },
  "id": 202006211146
}