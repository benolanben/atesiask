{
  "article": {
    "header": {
      "date_value": "15 Oca 2020 00:12",
      "title": "AŞK TOHUMU",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/82248026_153594822738446_9075481317482797687_n.jpg"
    },
    "main_article": {
      "quotes": [
        {
          "type": "metin",
          "text": "[AŞK TOHUMU]\n            Sana ölmüş biriyim ben, kalemim geldi dile\n            Aşkımın kabrine yaslan da oku yaşlar ile\n\n            Gökte bir aşk tohumuyken yere hırs dikti bizi\n            Şimdi bir meyve verip hatmedelim devrimizi\n\n            Et tahattür sen o mâzîyi ki rûh sultândır\n            Onu şehvetle boğarsan sonu bil hüsrândır\n\n            Ten kadehtir, can onun içte meyi\n            Kendinden geçtikçe, O çalar Ney'i\n\n            Gel delin sen de o ney misli vücût\n            Nefsi seccâde yapıp etme sücût\n\n            Rûhu, hayvan şehvetinden üzme\n            Nefsi bir başka nefisten düzme\n\n            Hıçkırıklarla akord et sesini\n            Yere çal kır o nefis kâsesini\n\n            Bak serindir yaşaran bir testi\n            Gözyaşından al o son abdesti\n\n            Bir tohum misli kapan toprağına\n            Yeniden bit de kavuş yaprağına\n\n            Uyuyor âh... beşer, renkli rüyâdır şu hayât\n            Onu tâbîr edemezsen, ölüm eyler heyhât\n\n            Dünyâ, bir âhiret üssü! Hedef, ALLAH! Yol, nefis\n            Vücûd rampa! Rûh füze! Gerisayım: Her nefes\n\n            Bil ki HAK’tır şu bütün benliğe hakkıyla doğan\n            Bizi vicdân tülü ardında çağırmakta olan\n\n            Silip şu ten rengini, Hakk'ın rengine boyan\n            Gir Kâbe’ne, semâ et! Kıble olsun her bir yan"
        }
      ]
    }
  },
  "id": 202001150012
}