{
  "article": {
    "header": {
      "date_value": "14 Eki 2020 22:33",
      "title": "SERBEST AKIŞ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[SERBEST AKIŞ]\n            Kendimi bilmek için göründüğüm âlem sahnesinde, hayal perdesinde kimin üstüne ışık\n            düşerse onu var sandım, zanlarımın deliğinden bakarak varlığı ayırdım, oysa \"kabul\n            ettiklerim, kendimde bulduklarım\" imiş benim toplam gerçeğim ve meğer gözümün\n            perdesi imiş: \"şu iyi, bu kötü\" dediklerim!\n\n            Peki bunu bildin ise ne oldu?\n            Sen, \"okumayı öğren\" diye oluyor olmakta olan. Ansızın geçmesin istersen\n            zaman, istediklerin olacak istemekten vazgeçtiğin an.\n\n            Bir düşünsen, gönülde ihtilâle sebep nedir? \"Canım öyle istiyor\" dediklerin\n            nereden gelir? Müsebbîbi kim bütün işlerin?\n\n            Erimek için girdiğin ateşte, aklın erince ne zaman kalır ne mekan, ne isteyen, ne\n            istenen, hepsi hepsi ebedden ezele akan saf bir farkındalık, ayrı bir yaşayanı olmayan!\n\n            Bunu farkettiğin anda hayat ırmağı, benliğin içinden hiçbir şeye takılmaksızın serbestçe\n            akıp gider..."
        }
      ]
    }
  },
  "id": 202010142233
}