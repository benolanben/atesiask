{
  "article": {
    "header": {
      "date_value": "22 Tem 2020 03:31",
      "title": "TEVHÎD-İ ETVÂR:1",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[TEVHÎD-İ ETVÂR:1]\n            Tavırların, hallerin birliği\n\n            Birinci Basamak\n            Nefs-i Emmâre\n            Çokça emreden, âmir benlik\n            Rüyâsında, ahlâkı hep hayvan sûretinde yüz gösterir\n\n            Nefs-i emmâresini zabt idemez ehl-i hevâ\n            Ten gemisine dümenci olamaz her çeviren\n\n            Birinci basamaktaki hâl, sürekli emredici, yük altındaki nefs olarak da bilinir. Kişi,\n            bu ata bindiği sürece, içgüdülerinin tutsağıdır. Atın dizginlerini kendi eline alamadığı\n            için bir \"velî\" ve \"vâsî\" gerekir. Bu mertebede, ten kabuğunun\n            altındaki kimliğe \"beşer\" denir.\n\n            Kişinin aşırılığı, şehveti, arzuyu emreden yönleri şeriat (yasa) ile denetim altına\n            alınır. İtki ve dürtüleri emir ve yasa(k)lara boyun eğdirilir. Bu mertebe Hazreti Mûsâ\n            şeriâti feyzindedir.\n\n            Bir günah üzerinden misallendirelim: şeri.atte kişi henüz şerri atamadığından irâdesinin\n            zayıflığına kapılırsa şarabın himâyesine gireceği, şaraba bağlanacağı ve irâdesi ile bir\n            kararda duramayacağı için sarhoşluk veren herşeyden men edilmiştir. Bu yasağa riayet\n            etmeyen emmâre ehline bağımlılık ve perişanlık vardır.\n\n            Zîra emmâre nefs, nerede duracağını bilmez! Yaşam alıgısı hayvânîdir ama hayvan sevk-i\n            tâbî zuhurunda olduğu için nerede duracağını otomatik olarak bilir. Emmâre nefs, bu\n            sebeple \"hayvandan aşağı\" [Arâf:179] olarak târif edilmiştir.\n\n            Tam da bu yüzden Hazreti Musa'nın feyzinde olmak yasaya ve yasaklara tâbî olmaktır,\n            dış yüzü temizlemek ancak böyle olur. Kanun koyucu olarak doktor, psikolog, zâbıta,\n            polis gibi her tür yasaklayıcı kimlik adı altında gözetimde tutulur.\n\n            Çünkü serkeş emmâre atına binen kimsenin, kendi sözü kendine geçmediğinden, ona sözü\n            geçen hâricî bir kudretin himâyesine ve tahakkümüne ihtiyâcı vardır.\n\n            Çıkar kalbinden inkârı\n            Nedir bildin ise ikrârı\n            Takın tevhîd-i etvârı\n            Sakın emmâreye uyma\n\n            Bülûğa vâsıl olmadan\n            Henüz nefsini bilmeden\n            Nedir mürşîdi görmeden\n            Sakın emmâreye uyma\n\n            Emmâre ashâbı hayvan\n            Râdiye ashâbı insan\n            Sâfîyeyi bul ey can\n            Sakın emmâreye uyma\n\n            Terk et dildeki davâyı\n            Bulasın tâ ki rızâyı\n            Çek esmâ ve müsemmâyı\n            Sakın emmâreye uyma\n\n            Basrî pîrândan uyandı\n            Esmâullah'a boyandı\n            Bâb-ı mürşîde dayandı\n            Sakın emmâreye uyma\n\n            Meraklısı varsa elbet devam eder bu seri..."
        }
      ]
    }
  },
  "id": 202007220331
}