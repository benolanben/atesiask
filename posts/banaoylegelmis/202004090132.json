{
  "article": {
    "header": {
      "date_value": "9 Nis 2020 01:32",
      "title": "ÎTİRAFLARIM•1",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/92336571_351668289124918_3357552420698802171_n.jpg"
    },
    "main_article": {
      "quotes": [
        {
          "type": "metin",
          "text": "[ÎTİRAFLARIM•1]\n            Îtirâf kelimesi 'a-re-fe kökünden irfân, bilmek, idrak etmek, tanımak ile özü bir\n            kardeş... Bir kimsenin başkalarına söylemek istemediği bir gerçeği veya suçu artık\n            saklamaktan vazgeçip açıklaması, bu yolda gerçeği gizlemeden söyleme, hakkını verme\n            anlamına geliyor.\n\n            Duydum ki suçunu îtiraf eden çocuk daha da masûmdur. O halde \"yaşayanın ben\n            olduğunu sanmak\" suçuna îtirafımdır:\n\n            Belki de vâr olduğum, neden vâr olduğumu anlamadığım, bunu anlamak için mücâdele etmek\n            zorunda kaldığım için kızgındım Tanrı'ya!\n\n            Bir ömür, bir nefes kadar yakınken, aslında hiç yalnız kalmamışken görememek, bilememek,\n            hiç var olmamış bir kafesten kurtulmaya çalışmak gibi!\n\n            Oysa istesem de O’ndan kopamam, gölgenin aslından ayrıldığı nerede görülmüş! Acı\n            çekmemin sebebi O’nun uzaklığı değil hemen yanı başımda olduğunu hissettiğim halde,\n            tanıyamadığımdan sarılacak kimse yok zannetmemdir.\n\n            İnsanlığın târifi daha açık nasıl söyleyebilirdi ki:\n            Men 'arefe nefse-hû feqad 'arefe rabbe-hû: Kim ki kendini tanıdı derhâl\n            rabbini tanımış oldu!\n\n            Ne demişti tenhâda âşık:\n            O'nu görmeyen yok bilmeyen çoktur!\n\n            Ve şimdi eksikliğimi hissederken... Havaya dokunamayan eller kadar çok özledim kendimi:\n\n            Ey âşık, aç can gözün\n            Ki zât-ı mutlaktır özün\n            Tanımayanlar Hak yüzün\n            Bilebilir mi kendini"
        }
      ]
    }
  },
  "id": 202004090132
}