{
  "article": {
    "header": {
      "date_value": "18 Eki 2020 11:34",
      "title": "BİRAZ AĞLA",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/121961093_144769897341563_3358301665498024772_n.jpg"
    },
    "main_article": {
      "quotes": [
        {
          "type": "metin",
          "text": "[BİRAZ AĞLA]\n            Direndiğin şey, ısrarla tekrâr eder. Ağlamaya direnirsen, ağlayamamaktan doğan öfke\n            idâre edecektir seni. Bu sefer de pişmanlıktan ağlarsın.\n\n            Ağlamanı tutma, ağlamak doğal, insan ağlar... Hem gökler ağlamasa yerde nasıl çiçek\n            açar.\n\n            Bencileyin yarayı sağaltacak, \"başın, yaran sağ olsun\" temennisiyle örtülen\n            ağlamaktır, ağlamamak değil!\n\n            Hiç ağlamamakla övünmenin, küçük abdestini uzun süre tutmayla övünmekten farkı yok. Aman\n            hâ... Sonunda patlarsın, olan sana olur!\n\n            Hem biliyor musun hamın olması, çiğin pişmesi için yalnız hamlığa tövbe etmesi yetmez.\n            Ateş ve su da ister yâni aşk ile ağlamak, işte tövbeye tövbe böyle olur.\n\n            Gülmek kolay, ağlamak zordur. İki şeker parçası ayrı ayrı gülse de kuru kuruya birbirine\n            yapışmaz. Ancak ıslatılırsa yapışabilir ve ateşle bir olurlar. Mâneviyatta da insanları\n            birbirine gözyaşı birleştirir.\n\n            Biraz su, biraz ateş, şimdi tenhâlarda biraz ağlamak vaktidir..."
        }
      ]
    }
  },
  "id": 202010181134
}