{
  "article": {
    "header": {
      "date_value": "23 Mar 2020 00:19",
      "title": "MURÂDÎ PEŞİN HESAP",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/91022400_219322752759107_5776192536455733228_n.jpg"
    },
    "main_article": {
      "quotes": [
        {
          "type": "metin",
          "text": "[MURÂDÎ PEŞİN HESAP]\n            Ki sen, ben, o demekten geçene yok\n            Hisâbûn fî hisâbin fî hisâb\n\n            Varlık BİR.OL.AN'dır, çokluk (kesret) yanılgıdır. Sen, ben, o tâbirleri ayrı gayrı\n            görmekten yâni kesret algısından kaynaklanır.\n\n            Hadd-i zâtında, cümlesinin sende bir olduğunu tevhîd eden ve gayrîden bakmadığından\n            gayrî görmeyen her yüzde, her isimde, her sıfatta kendine şâhid olur, bunların\n            hesâbından bile geçer, görmez olur.\n\n            Zîra hesâbın ve azâbın şiddeti şirkten ileri gelir. Sen, ben, o demekten âfâkta ve\n            enfüste, sükûnda ve harekette zevk ile geçen mümin-i muvahhîdde, şirkin kokusu bile\n            kalmamıştır, hesâbı peşin peşin görülmüştür.\n\n            Zâten soru, sorgu sual, hesap varlık, iddiâ sâhiplerinedir. Devlet bile vergiyi varlık\n            sahibinden alır, fakirden değil!\n\n            Sâhip olmak için değil şâhid olmak için göründüğün bu hayâl perdesinde, BENİM dediğin\n            her ne varsa elbet hesâbı BEN diyenden sorulur.\n\n            Cibrîl’in heybetinden Ahmed ürktü, Cibrîl onu kucakladı! Padişah halka heybetlidir,\n            husûsî mecliste, yakınlarına değil! Hesap divânı halkadır. [Mesnevî-i Ma'nevî]\n\n            Sıradan insân öldüğü vakit hesâba gider\n            Yâ Rab! Beni ateşten koru, cennete koy der\n            Sıradışı insânsa der: Âlem aynasında\n            Kör-gördüğümün aslını bana göster\n\n            Allâhım hayretimi arttır, arttır daha arttır:\n\n            Sana üflenen nefesin farkındaysan\n            Senden âleme üfleneni de seyret\n            İçinde olan dışına çıkar, misâli testi\n            Çek bir nefes, ver bir nefes, hayret ki hayr et!"
        }
      ]
    }
  },
  "id": 202003230019
}