{
  "article": {
    "header": {
      "date_value": "5 Şub 2020 01:41",
      "title": "O'NUN.ELİ:YED-EL-İLÂH",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/83668925_2466826196903537_1339409546492668868_n.jpg"
    },
    "main_article": {
      "quotes": [
        {
          "type": "metin",
          "text": "[O'NUN.ELİ:YED-EL-İLÂH]\n            Gönül gözü görür Hak dîdârını\n            Dîdârı Hak, Hakkı dîdâr tamamlar\n            Sevgi muhabbetir, umûm efkârım\n            Sevgiyi Hak, Hakk'ı sevgi tamamlar\n\n            Yazılıdır İsm-i A'zâm yüzünde\n            Gülistan bahçesi senin özünde\n            Dört kitabı oku, kendi özünde\n            Öz kitabı, kitap özü tamamlar\n\n            Yed'ullâh ayetin bilene kurban\n            Dîdârı tanıyıp görene kurban\n            Hâk Âdem'de bilip gelene kurban\n            Âdem'i Hak, Hakk'ı Âdem tamamlar\n\n            Üç isimden oldu yedi noktası,\n            Kef ile nun remz-i engübin tası\n            Yedi açık, yedi sır hak sıvası\n            Sıfatı zat, zatı sıfat tamamlar\n\n            Yedi kapılı bir şehre vardım\n            Oniki padişah oturur gördüm\n            Ondört, onyedidir fikrimi virdim\n            Fikir virdi, vird fikiri tamamlar\n\n            Kırk şar gördüm Kırk'ı Bir'i andırır\n            Yetmiş üç dışında kalan ham durur\n            Yüzondört surede nokta indirir\n            Noktayı hak, hakkı nokta tamamlar\n\n            Âdil Alî eyle insana nazar\n            Üç hurûf, beş nokta çok şeyler yazar\n            Ten insana, insan hakka çok benzer\n            İnsanı Hak, Hakk'ı insan tamamlar\n\n            Gerçek erenler demine aşk ile Hû diyelim Hû"
        }
      ]
    }
  },
  "id": 202002050141
}