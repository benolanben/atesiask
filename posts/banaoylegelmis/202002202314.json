{
  "article": {
    "header": {
      "date_value": "20 Şub 2020 23:14",
      "title": "DER:İN•AŞKA",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/87425329_503624996965576_6498356818825002411_n.jpg"
    },
    "main_article": {
      "quotes": [
        {
          "type": "metin",
          "text": "[DER:İN•AŞKA]\n            Bak, saklı olan şeyi sana açmış bulunuyorum: Hakikat seninle ve sendedir; mademki o\n            senin içindedir ve orada süreklidir; nerede olursan ol onu her dâim muhâfaza edeceksin!\n\n            Gökte Allah arama, O her dâim sendedir\n            Allah nedir bilirdin, sen aslını bilseydin\n\n            Küçük görme kendini, nice âlem sendedir\n            Nice sırra ererdin, sen tefekkür etseydin\n\n            Başka kitap arama, cümle kitap sendedir\n            Kur’ân nedir bilirdin, sen kendine dönseydin\n\n            Sen Mûshâf’ta arama, sûre âyet sendedir\n            Sen hidâyet bulurdun, sen okuma bilseydin\n\n            Varlık O’na kapıdır, anahtarı sendedir\n            Derin aşka tutulup, O kapıya gelseydin\n\n            Gayrı bakma varlığa, cümle varlık O’ndadır\n            Kesret diye bakmazdın, sen vahdete erseydin\n\n            Düşme cennet derdine, cennet denen sendedir\n            Sen cennete girerdin, Hakk’ta fâni olsaydın\n\n            Allah senden görünür, zâhir olan kendidir\n            Sen vechini görürdün, O’na kurban olsaydın\n\n            Cuma, her tenden tek cana yol almak,\n            sahte varlığını, gerçek Hakk'a kurbân etmektir. Kesretten vahdete ermek,\n            Hakk'ı her yerde görmektir.\n\n            Cumamız, hayal gerçektir; düşünce madde olur [MIND TO MATTER] manâsının zevki ola,\n            maddede manâyı yâni halk'ta Hakk'ı seyr ola, bu seyirden doğan cemre, sağa\n            sola selâm olup iki cihân arasındaki şehre düşe vesselâm"
        }
      ]
    }
  },
  "id": 202002202314
}