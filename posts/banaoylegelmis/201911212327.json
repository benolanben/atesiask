{
  "article": {
    "header": {
      "date_value": "21 Kas 2019 23:27",
      "title": "NAM.AZ.Y.OLDA.KOMAZ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/73497393_2435250896689396_5563379970002935047_n.jpg"
    },
    "main_article": {
      "quotes": [
        {
          "type": "metin",
          "text": "[NAM.AZ.Y.OLDA.KOMAZ]\n            Namaz, sancıma ilaç, yanık yerime merhem\n            Onsuz, ebedî hayat benim olsa istemem\n\n            Namaz, toprağa ekilen bir tohuma benzer. Tohumun gayesi meyva vermektir. Namaz tohumunun\n            gıdası, suyu, ışığı “tefekkür”dür. Namaz tohumunu yeryüzüne “tefekkür” çıkarır. İçinde\n            fikir olmayan zikir, ruh olmayan davranış eksiktir; kemâl ancak zâhir ve bâtın\n            birlikteliği ile bir bütündür.\n\n            Namaz kıl. Kıl namazını lâkin kimseye ne söyle ne söylet namazını. İnsanın, görünmeyeni\n            makbüldür, her işi yaptığı halde ortada olup görünmemek kimin âdeti ise... İbâdet eder\n            gibi görünme, ibâdet et, görünme: kısa yoldan kulluğun târifi bu olsa gerek! Altının\n            reklamı, kulluğun gösterisi olmaz!\n\n            Elbette mirâcın geçtiği sahne olan salâtı ikâme farz ammâ sade şekliyle (kadeh) değil,\n            manâsı (şarap) ile de farz. Kimse düşünerek kendini bilemeyeceği gibi bir hareketle de\n            kendini bulamaz.\n\n            Kıyamda bedeni, rükûda duygu ve düşünce gürültüsünü teslim eyle, secde benliği alıp\n            hiçlik olsun, selâm verdiğinde hiçe saydığın varlığından, batmayan hakikat güneşi doğsun\n            âleme!\n\n            Aşk imâmdır bize, gönül cemâat\n            Kıblemiz dost yüzü, dâimdir salât\n\n            Ancak kendimizden geçince kılarız namaz, o vakitte namazı değil bizden namaz kılanı\n            severiz; anlayan anladı onu\n\n            İbâdet yolları inceden ince\n            Her âdem hesabın veremez hocam\n            Dışını yıkayıp için yumazsan\n            Ol tahâret kabul olamaz hocam\n\n            Berrak bir su bulup abdestin alsan\n            Terk edip dünyâyı namaza durasan\n            Evlâd-ı Resûl'dan el tutamazsan\n            Ol namaz mirac'a varamaz hocam"
        }
      ]
    }
  },
  "id": 201911212327
}