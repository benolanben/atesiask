{
  "article": {
    "header": {
      "date_value": "19 May 2017 00:18",
      "title": "ACABA NEDİR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/18512470_1603116943055085_1268043756469223424_n.jpg"
    },
    "main_article": {
      "quotes": [
        {
          "type": "metin",
          "text": "[ACABA NEDİR]\n\n            Ârif-iseñ vir haber kim ma‘nî-i mutlak nedür\n            Nâtık-ısañ işbu yolda söyle kim el-hak nedür\n\n            Sordugum ‘ayb olmasun ‘âr itmez aslın soylayan ‘Âşıkıñ ‘azm itdigi menzil-i istigrâk\n            nedür\n\n            Men ‘aref sırrın bilen virsin bize bir hûb kelâm\n            Lâ-yıla illâdan olan muhtelif ahlâk nedür\n\n            Kenz-i mahfî sırrınıñ esrârını söyler dilim\n            Ehl-i ‘aşka lâ diyüp İblîs okın atmak nedür\n\n            Fezküru’llâhe kıyâmen hôş sırâta’l-müstekîm\n            Berzah ili perdesin bu zikr-ile açmak nedür\n\n            Bil ki fetvânıñ nedür takvâsı añlañ ‘ayân\n            Gayr-ı Hakk'a devr idüp Hû'dan dönüp kaçmak nedür\n\n            Dört kitâbıñ ma‘nisi yek noktadan oldı ‘ayân\n            Tâlibe hadd ü hicâb olan kara vü ak nedür\n\n            Nefsini fehm eyleyendür ‘ârif-i bi’llâh olan\n            Ârifiñ kalbini envâr eyleyen işrâk nedür\n\n            Arş ü kürsî cem‘ idüp vâhid kılan kimdür bugün\n            Küntü kenziñ ma‘nisinden okınan evrâk nedür\n\n            Pîr yüzinden bildüñise âb-ı hayvân neydügin\n            Feyz-i Ahmedden gelen âb-ı revân ırmak nedür\n\n            Münkir-i rü’yâ degülseñ yek nazar kıl sen saña\n            Cân göziniñ gözlüginden görünen gel bak nedür\n\n            Zâtına mazhar olan insândan olmış bî-haber\n            Zâhidiñ meyl eyledügi hûrî vü uçmak nedür\n\n            Lâ kelâmından geçen añlar bu zikriñ ma‘nisin\n            Dir Sinân Ümmî anuñ envârına müştâk nedür"
        }
      ]
    }
  },
  "id": 201705190018
}