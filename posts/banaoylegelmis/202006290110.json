{
  "article": {
    "header": {
      "date_value": "29 Haz 2020 01:10",
      "title": "ÖRTÜLÜ ATEŞ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/105938672_1172046189795718_2035174829034952807_n.jpg"
    },
    "main_article": {
      "quotes": [
        {
          "type": "metin",
          "text": "[ÖRTÜLÜ ATEŞ]\n            Nefsini müslüman etmedikçe ilmihal müslümanlığıyla cennet cehennem meselesi anlaşılmaz.\n            Cehennem, Allah ile kul arasındaki uzaklık demektir ve cennet bunu bilmektir.\n\n            Cehennem arza (beden kaydı) kurulmuştur. Biz cehennemi (nefs-i emmâreyi) kâfirlere\n            mahpus, hasret (ayrılık ateşi) yeri\n            yaptık.\n            [Cenâb-ı Mevlevî]\n\n            Nefs kuyusunun dibi cehenneme çıkar sakın düşme. Emmâre ahit ve tevbesini tutmaz onun\n            için cehennemden (dûzâh) salınmaz!\n\n            Herkesin huyu ve tabîatı, hayatta iken cenneti ve cehennemi olsa gerektir. Yârının\n            ateşini herkes buradan taşıyacak hem o ateşi şimdiden taşır üstelik hem kendini hem\n            dokunanı yakar durur be yâ hû:\n\n            Cennât-ı hûrî gılman, ahlak-ı ahsen oldu\n            Dûzâh kibr u hasedle hem ucb ile riyâdır\n\n            Eşyâ senin sıfatın, senden sana sefer kıl\n            Âşık zâtını anla, zâta canlar fedâdır\n\n            Herkesteki sonsuz ilâhî özü sevip herkesteki sınırlı nefisten sakınmalıyız. Âlemde tek\n            olan gerçek Ben'de birlik, çok olan sahte benliklerde ayrılık vardır.\n\n            Kendini ayırarak sâhip olduğun kadar cehennem, birlik.ten şâhid olduğun kadar cennettir\n            bu hayat; bilip bulup kendisi olana aşk olsun.\n\n            Tadarsan aşk tadından, geçersin zâhir dinden\n            İşte o vakit kurtulasın, ayrılığın ateşinden"
        }
      ]
    }
  },
  "id": 202006290110
}