{
  "article": {
    "header": {
      "date_value": "30 May 2020 20:56",
      "title": "EHLİNE HAS",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/101315248_141247230866673_4606621253410138358_n.jpg"
    },
    "main_article": {
      "quotes": [
        {
          "type": "metin",
          "text": "[EHLİNE HAS]\n            Sana ruh üfleyen, ilk nefeste seninle bir nefs sâhibi oldu. O halde kendini bir bedende\n            sınırlayarak ve yine kendi olarak sonlu bir bedene sıkışan sonsuz bilinç TEKtir. O,\n            cüzlere, parçalara ayrılmaz, sınırsız bir bütündür.\n\n            TEKliğini her ben diyenden \"Ben\" diyerek gösterir. Hiçbir ben, diğer bene\n            benzemeyen, biricik parmak izi (kimlik) taşır.\n\n            Dilediği manâları, dilediği sûrette, dilediğince, her bedende seyreden de, sûret giyip\n            türlü işler düzen de kendisidir.\n\n            Bu yüzden, hiçkimse yoktur ki TEK olmasın! Varlık TEKtir. Varlığı oluşturan bilgi ise,\n            bir bedene sıkıştığından tam olarak çözemediği TEKlik bilinciyle (nokta) mâsivâ\n            sûretini, çokluğu (kesret) görür.\n\n            O bedende dilediği manâları seyretmek TEKliğine zevâl vermez. Azâb-ı mukaddesi biterek\n            keşfi gerçekleştiren kâşifin dilinden şu sözler dökülür zevkle:\n\n            LÂ İLÂHE İLLALLÂH (FENÂ)\n            MUHAMMEDERRESÛLULLÂH (BEKÂ)\n            ALÎYYEN VELÎYYULLÂH (SIR)\n\n            Özgür bir irâde var mıdır?\n            Evet vardır! TEK bir irâde vardır ve O da zât.en özgürdür!\n\n            İşte seyr.ân böyle böyle gerçekleşip durur; efâliyle (eylemler) sıfatıyla, zâtıyla\n            meydanda sâdece KENDİ olup kendini, yine kendinde imhâ ederek devir kendi kendine sürer\n            gider.\n\n            İsmini resmini, boyasını, sonradan olanları, üzerine yapışanları silince geriye ne\n            kalıyorsa ona gönül rahatlığıyla \"Ben\" diyebilirsin!\n\n            Ve şimdi burada\n            Efâlinle devrânda\n            Sıfatınla seyrândasın\n            Zât-ı Rahmân olanın\n            İnsan görünmek ise aşkı:\n            Yakınlığın bile uzak,\n            Damarımda kanım,\n            Tenimde canımsın!"
        }
      ]
    }
  },
  "id": 202005302056
}