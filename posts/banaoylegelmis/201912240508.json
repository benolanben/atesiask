{
  "article": {
    "header": {
      "date_value": "24 Ara 2019 05:08",
      "title": "KUTSAL iKİLİK",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/76817429_128005105337610_4179769429344419153_n.jpg"
    },
    "main_article": {
      "quotes": [
        {
          "type": "metin",
          "text": "[KUTSAL iKİLİK]\n            Aynaya baktığında yüzünü gördüğün an\n            Ayna ortadan kalkar, aynen böyledir cihân\n\n            Görünce hayâlini, ayna da olur hayâl!\n            Hayâli gösteren de bir hayâldir; ibret al!\n\n            Allah’ta var sayısız ve de vücûtsuz isim!\n            Kendini bilmek için Allah’tan ister cisim!\n\n            Cisimlenince artık onun \"Mevcûd\"dur adı\n            Ezel olmaktan çıkıp başlar onun mi(l)âd’ı\n\n            Sen mevcûdsun, Hak vücûd: Allah’tır bir tek ilâh\n            Mevcûd, vücûdlanandır! Vücûdlayansa: Allah\n\n            O, vücûdlanan değil ki doğup sonra ölsün\n            Başka bir vücûd yok ki bu tek vücûdu bölsün\n\n            Biri birle çarp! veya biri bire böl: Ayni\n            Ne artar ne eksilir: hep kendi kalır yâni\n\n            İlk mumdan sayısız mum yak: Alevi eksilmez\n            İlk mum ne verip yaktı? Bunu kimseler bilmez\n\n            ALLAH ilk mum gibidir! Vücûd verir mevcûda\n            Yine kendi vücûdu, kendinden olmaz cüda\n\n            Bir artı aynadaki sûreti, olur iki\n            Elif'i ‘B’ yapıyor ayna olan şerîki\n\n            Sır olur sırlı ayna: sûret göründüğü an\n            Yâni sûrette saklı \"EL-GAYB\" denilen cihân\n\n            Sûretimizde saklı ‘El-Gayb’ın rûhtur adı\n            Onu dışa çıkarmak, kulun kutsal cihâdı\n\n            Hakk'ın ismi de Mü'min kulun ismi de mü'min\n            Bakan bakılan aynı sırrı budur Âdem'in\n\n            Her isim farklı ayna, Hakk'ı yansıtır başka\n            Kendi yüzünü görmek Hakk'ı düşürdü aşka\n\n            ALLAH’ın gayb’ı ZÂT’tır ! O'nu anlatamaz söz\n            ALLAH için de sır o, kendini göremez göz\n\n            Ben buradayım diyen ayna makbul değildir; asıl insan ğayb.olup '0' misâli\n            kendisi görünmeyen, tesîri hissedilendir; selâm olsun aynada buğu olmayana, bulanmadan\n            donmadan akıp kendini bulana..."
        }
      ]
    }
  },
  "id": 201912240508
}