{
  "article": {
    "header": {
      "date_value": "22 Kas 2019 04:52",
      "title": "G.ELSİN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[G.ELSİN]\n            Edep erkân dokur tezgâhımız var\n            Bu dostluğa gönül verenler gelsin\n            İnsan sevgisinden dergâhımız var\n            Bu tevhîdi böyle sürenler gelsin\n\n            Aşk-ı ilâhînin esrârı bizde\n            Seyreyleyip gören her canlı gözde\n            Bizden ayrı değil Hak gönlümüzde\n            Esrâr-ı Hüda'ya erenler gelsin\n\n            Ziyâret ettiğim gönül kâbesi\n            Duyup dinlediğim vicdânın sesi\n            Halka sunduğumuz Hak sermâyesi\n            Pahasını biçen erenler gelsin\n\n            Arzûm kaldı endâmında boyunda\n            Ya Leylâ var ya Züleyhâ soyunda\n            Sonsuzluğa kadar tarih boyunca\n            Kardeşlik bağını kuranlar gelsin\n\n            Hasetten, kibirden, kinden kaçarak\n            Cümle gönüllere sevgi saçarak\n            Bütün insanlara kucak açarak\n            Kırklar meclisine duranlar gelsin\n\n            Âlemler doludur mehtâbımızdan\n            Gül yüzlüm incinme hitâbımızdan\n            İkilik sözü yok kitâbımızdan\n            Birlik kapısından girenler gelsin\n\n            Her şeylerden bile sevgi şirindir\n            Nere baksam şu görünen nûrundur\n            Bir ümmîdim âh yaram derindir\n            Sevgi ilacıyla saranlar gelsin"
        }
      ]
    }
  },
  "id": 201911220452
}