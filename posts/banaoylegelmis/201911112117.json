{
  "article": {
    "header": {
      "date_value": "11 Kas 2019 21:17",
      "title": "EFSÂNE S.ÖZLER",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/73233592_763703757412766_1164951932207224146_n.jpg"
    },
    "main_article": {
      "quotes": [
        {
          "type": "metin",
          "text": "[EFSÂNE S.ÖZLER]\n            Salma dil gemisin engine âşık\n            Erenler aşkına pâyân bulunmaz\n            Her yerde keşfetme sakın hakâyik\n            Anı fehmeyleyen bir cân bulunmaz\n\n            Ârifin hâlini târif ne hâcet\n            Efsâne sözlerden eyle ferâgat\n            Kande göster bana sâhip kerâmet\n            Ali çoktur Şâh-ı Merdân bulunmaz\n\n            Muhtefî oldular âlemde erler\n            Kıymetsiz olmuştur ilm ü hünerler\n            Her kime sorarsan ârifiz derler\n            Benden özge baktım nâdân bulunmaz\n\n            Türâbî cihânda olduk serseri\n            Fehmeden kalmamış dürr ü gevheri\n            Kimsenin kimseden yoktur haberi\n            Böyle acâip seyrân bulunmaz\n\n            Turâb: Toprak Turâbî: Toprağa mensup\n            Ebu Turâb: Şâh-ı Merdân Sultânımıza, İnsanlığın Târifi'nin taktığı, hammaddesinden\n            ma'mül kolye\n\n            Zamâne dervişlerinde? şâhid olduğumuz bir garip hal var: ben bilinci dimdik ayakta,\n            hevesler dipdiri, devâmında hiçlik, yokluk, fenâ bahsinden lakırdılar, spirituel iç\n            çekişler, hâli olmayan melâmet sızıntıları, şatâhât nakilleri, efsâne sözler, daha neler\n            neler\n\n            Önce işin ehlinin diliyle namluyu temizleyelim hele, sonra hâle muvâfık bir iki kelâm\n            ederiz:\n\n            Hicrân destânını kendinden oku\n            Mecnûn'dan duyup da rivâyet etme\n            Aşkın Leylâ'sını gördünse söyle\n            Söz temsili bulup hikâyet etme\n\n            Evvele yolculuk seyrinin finalinde kendi hakîkatiyle yüzyüze gelmektir bütün mesele ve\n            bu işin taklîdi olmaz. Hiç olanın sesi çıkmaz, iddiası olmaz, olamaz! Olanlar, meydanda\n            ben varım diye dolanmaz, hakikat ehlinin reklamı olmaz!\n\n            Ego, sanal varlık zemini üzerinden, tanımadığınız bir Allah'a ibâdet edemezsiniz,\n            ancak varlığınıza rakip bir varlık olarak Allah ile pazarlığa oturursunuz!\n\n            Din ve kulluk bir yatırım hesâbı değildir! Âgâh olasınız erenlerim..."
        }
      ]
    }
  },
  "id": 201911112117
}