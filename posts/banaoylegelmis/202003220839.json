{
  "article": {
    "header": {
      "date_value": "22 Mar 2020 08:39",
      "title": "İŞLER AYNA",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[İŞLER AYNA]\n            Âlem sahnesinde, hayâl perdesine düşenlerden bir dalga:\n\n            Kâinat denen ayna! Yansıması çıkar böyle\n            Aynaya bakan hep O! Görüntüler kim? Söyle!\n\n            Görüntüler ALLAH’ın içinde bulunanlar\n            Gerçek evren ALLAH’ta! Bunu anlayan anlar\n\n            Erenler der: zaman iç duyu, mekân ise dış duyu\n            Aslını bulana dek gel-git! Gözü açık uyu\n\n            Aynada resim varken, ayna gözden silinir\n            Aynanın GAYB•olduğu bu misâlle bilinir\n\n            HAKK’ın bir an aynaya bakmaması: Kıyâmet\n            Aynadaki yüz silinir! Özünü bulan için selâmet\n\n            Tertemiz bir aynaya baktığında aynayı değil kendinden yansımaları seyrettiğini fark eden\n            kişi, nasıl oluyor da evren aynasına bakarken evreni değil de kendinden yansımaları\n            seyrettiğini fark edemez! Hayret doğrusu!\n\n            Göz, özün kendini seyrettiği penceredir, âlem dediğin sihirli bir ayna, aynadaki görüntü\n            bakana âittir gerisi hayâl içinde hayâl!\n\n            Nasıl hayâl oluyor anlamıyorum!\n            Penceremin dışındaki gök mâvisi, dal yeşili, şu gelen dalga da gerçek değil mi şimdi?\n\n            Dışarısı yok ki dışardakiler gerçek olsun, hem hayal demek yok demek de değildir!\n\n            Özünden haberi olmayanın gözünün ne gördüğünden nasıl haberi olsun! Gördüklerin senin\n            eserindir ve evet gördüğün herşey hayâl ammâ gören gerçek!\n\n            Biraz da ayağımız yere bassın devir-teslim günlerinde dışarı çıkmıyoruz değil mi\n            erenlerim?\n\n            Dışarı çıkmıyoruz çünkü dışarı yok!\n            Allah'ın dışı neresi?\n            Fîhî mâ fîh: ne varsa içinde!\n\n            Şimdi gözlerimin içine bakmak vaktidir!\n            Orada.n muhabbet, ince ince sarmalar\n\n            Ne demişti âşık:\n            Sen kendine çekilirsen, her şey sana çekilir, ben.dinden kurtulan her can, kendini görür\n            her yerde inan..."
        }
      ]
    }
  },
  "id": 202003220839
}