{
  "article": {
    "header": {
      "date_value": "20 Mar 2020 21:42",
      "title": "BU NE GÜZEL KOKU",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/90706191_226124975248404_3568334648610315625_n.jpg"
    },
    "main_article": {
      "quotes": [
        {
          "type": "metin",
          "text": "[BU NE GÜZEL KOKU]\n            Hazîne budur çünkü Hak Dost sözüdür\n            Bütün sözler gece, bu gündüzüdür:\n            Bana, sizin dünyânızdan güzel koku sevdirildi.\n\n            RAHMÂNÎ hırkamın Hakk'dır dokusu,\n            Yemen'den gelir bana RAHMÂN'ın kokusu\n\n            Derin bir aşk nefesiyle içine çekildiğim candan, buram buram hasret kokan hâtırâlar:\n\n            Peygamber'in teni misk, terleri latîf güldür\n            Cenâb-ı Şâh'ın ise en nefis sümbüldür\n\n            Râyiha-yi Fâtıma açılmış yâsemindir\n            Amber kokusu ise Hasan ile Hüseyin'dir\n\n            Boynu eğik dervişin kokusu karanfildir\n            Bu kokuyu alanlar muhakkak ehl-i dildir\n\n            Kâmillerin her biri bir türlü koku saçar\n            Her bahçede çiçektir, seher vaktinde açar\n\n            Bir nispettir ki dilden gelir tüter dimağa\n            İnsanın hayatını ulaştırır uçmağa\n\n            Murâdî uyan seherde çiçeklerin açılsın\n            Sendeki aşk kokusu etrafına saçılsın\n\n            Aşk melektir ekmek istemez, koku ister koku! Ancak emmâre nefs ekmek ister! Kimde aşk\n            varsa koku alan odur. Vâde tamam olduğunda koku almayanın burnu mühürlenir!\n\n            Âleme ayıp arayan gözlerle bakmayı bırak, ayıp gören Gayb'dan koku bile alamaz!\n\n            Ser-hoş olan şarap kokusunu hemen alır, Elest’te RABB’i görenler, Sultân'dan bir\n            âyet, yüzünden bir işâret gördü mü kendinden geçer ve her kaptan içer olur..."
        }
      ]
    }
  },
  "id": 202003202142
}