{
  "article": {
    "header": {
      "date_value": "27 Oca 2020 19:52",
      "title": "NEV-NİYÂZ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/81287884_545832972685237_2903383396316102052_n.jpg"
    },
    "main_article": {
      "quotes": [
        {
          "type": "metin",
          "text": "[NEV-NİYÂZ]\n            Niyaz öncesi lugate mürâcaat olundu:\n\n            Hâzır: Şimdi ve burada mevcûd\n            Zıddı Gâib: Kayıp, bulunmayan, görünmeyen, meydanda olmayan!\n            Hâzır ve nâzır: Bâtında şimdi ve burada, zâhirde her yerde ve her zaman bizzât bulunan,\n            gören, gözeten, dâimâ refâkât eden\n\n            Bir sınıfta Arapça dilini kullanarak yoklama yapılacak olsa, misâl:\n            1397 Ümit AKDEMİR\n\n            Eğer o gün gelmişse okula ve yoklama esnasında sınıfta ise:\n            HÂZIR diye kendi cevap verir.\n\n            Sınıfta yok ise, bütün öğrenciler hep bir ağızdan:\n            HUVE ĞÂİB derler.\n\n            Ene'l HAK:\n            Ben hak ve hakikatım, gerçeğin tâ kendisiyim buyuran Hak erenlere,\n            zâhir bilginleri yaklaştı ve akılları sıra tavsiyede bulundu:\n\n            Ene'l Hak deme Huve'l Hak de\n            (Ben değil O Hak de)\n            Cevap tam yerinde.n oldu:\n\n            Onu da derim ama siz huve: ğâib O: kayıp manâsına eksik anlıyorsunuz. O hiç kaybolmadı\n            ki!\n\n            Huzurda hâzır olanlar için niyaz vakti:\n            Eğer hâzırsan bir kere çağırmak yeter, yok eğer gâibsen bin kerre çağırsam ne fâide!\n            İlâhi, şimdi ve burada hâzırsın; daha neyi arayam? Nâzırsın, her hâlimi inceden inceye\n            bilip görürsün; kime ne diyem?"
        }
      ]
    }
  },
  "id": 202001271952
}