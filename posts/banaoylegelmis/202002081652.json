{
  "article": {
    "header": {
      "date_value": "8 Şub 2020 16:52",
      "title": "G.ÖRÜNTÜ ALDATIR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/83320385_174663203857194_4538783835108104297_n.jpg"
    },
    "main_article": {
      "quotes": [
        {
          "type": "metin",
          "text": "[G.ÖRÜNTÜ ALDATIR]\n            Kendini bu kadar sanan insanın, duyu tecrübesi olmadan bir şeyi kendiliğinden bilmesi\n            nasıl mümkün olabilir? O halde sâdece \"şeylerin bize nasıl göründüğünü\"\n            biliyoruz.\n\n            Ama seziyorum ki içimde beni bana gösterecek bir ayna koydun, heyhât gayb.olurum diye\n            bakmaktan korkar oldum:\n\n            Âlem aynasında gördüğümün aslını göster: Gölgeleri seyretmekten usandım bu rüya yeter!\n\n            HAK der: Görüntün örter kendisini aynanın\n            O benim görünmeyen vücûdumdur! Uyanın\n\n            Görüntün silinince sen değil, ben kalırım\n            Kâfir örten demek! O, görüntü yanın yanın\n\n            Kopyandan geç! Aynada onu gösteren nûrdur\n            Görüntüsüz tek şey O! Nûr olmak bir o.nurdur\n\n            HAKK’ın özelliğidir içindeki her ismi\n            İçi dışı ALLAH’ken, kaldır ortadan cismi\n\n            ALLAH’ın her ismine, ayna olandır Âdem\n            Secde ismedir! Ayna zaten görünmez o dem\n\n            Yansıma, gölge! Yoktur gölgede vücût asla\n            Yansıyan, secde değil! Şahitlik eder asla\n\n            Aynadaki bakanın ayni! Kendisi değil\n            ALLAH ve kul farkı bu! Bu büyük sırra eğil\n\n            Yansıma mümkün değil! Işık yok ise şâyet\n            ALLAH’ın bir ismi: Nûr! işte bu âyet\n\n            Yansıma ne içinde aynanın ne dışında\n            İsmi! Yine kendine nakleden o ışında\n\n            Yerin e göklerin nûru! O ışının bir ismi\n            Gerçek Gayb O! Çünkü yok gayrının cismi\n\n            Görünmeden gösterir: Nûr! Aynen O'nun gibi\n            Gösterdiği de kendi! Gayb’ın, Gayb’dır sâhibi\n\n            Bu sırrı çözmek mâdem imkânsız akıl ile\n            Gayb'ın kendisi olan ALLAH’tan yardım dile\n\n            Güneş sırf ışık! Saklar ışık ile kendini\n            Gayb'ında saklı kaybı bulmaktır fıtrat dîni\n\n            İç ve dış benim der HAK! Ayna da yok arada\n            Kendi, kendine yansır! Rüyâdayız burada\n\n            Şiir dindi, kelimeler zihnimden silindi, gözümü yumdum, kendi içime aşk ile bir an\n            b.aktım:\n\n            Karagöz perdesinin ardındaki o kara gözüm\n            Muma püf dendi sâhibime uyandım: özüm"
        }
      ]
    }
  },
  "id": 202002081652
}