{
  "article": {
    "header": {
      "date_value": "6 Nis 2020 21:21",
      "title": "BERÂT•KEN•DİNDEN ALINIR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/92000378_3078287238889558_7670471759328003593_n.jpg"
    },
    "main_article": {
      "quotes": [
        {
          "type": "metin",
          "text": "[BERÂT•KEN•DİNDEN ALINIR]\n            Duy.anları berât ettirir bu hitâp, aç kulağın işte âşıklara okunup duruyor bu kitap:\n\n            İyi bilin ki, ALLAH DOSTları için geleceğe dâir KORKU yoktur ve onlar geçmiş için de\n            üzülmeyeceklerdir!\n            [Yûnus:62 Meâli]\n\n            KORKU, kaybetme düşüncesinden kaynaklanan, Allah'tan ayrı düşünerek, değerini\n            düşürerek \"yalnız biri\" olarak tanımlayan her benliği içine çeken, karanlık\n            bir girdaptır.\n\n            DOST, velî diye aralarında kendileri dışında bir şey olmayan iki veya daha çok şeye\n            denir. Allah ile arayı açanın iki yakası bir araya gelmez olur, gayrî ne dese, ikilik\n            girer araya!\n\n            Sâde bir gölgedir, seni korkutan\n            Mevlâdan ayıran, gezdirdiğin can\n            Hüzün ile elem, eğer bâki kalırsa\n            Âşikâr olur mu gizlenen Rahmân?\n\n            TEK•BİR•VARlıktır, görünen elvân\n            Uyanıp seyreden oluyor hayrân\n            Sen kendine gel! Gayre gel verme pâye\n            Ne sultânlar gezer… Hâlî mi meydân?\n\n            Elvân: renkler\n            Pâye: rütbe\n            Hâlî: boş, sâhipsiz\n\n            Kendinden geçmeyen, bulur mu felâh?\n            Cana sâhip olmak en büyük günâh\n            Berât dedikleri anla, YOKluk'tur\n            Ondan sonra alır, insanı Allah\n\n            Felâh: Kurtuluş\n            Berât: Suçsuzluk tasdîki\n            Varlıktan kurtulanın günahı kalmaz, vergi varlıktan alır, hesap eylemin sahibine, varlık\n            gösterene sorulur. Benlikle varan, her an sorgulanır, her ben diyen, benlik davası\n            güdenin hesâbı mahşerrr.de görülür.\n\n            Bak neler oluyor, bilmeden gönül!\n            Dikeni sevene görünüyor: Gül\n            Artık yetişmez mi feryâd ettiğin?\n            Sevdiğine kavuş, bundan sonra gül\n\n            Diken ve gül, celâl ve cemâl ayrımı kalmayınca hepsi bir olur, Bir•den gelen güzel olur,\n            her ne etse kabûl olur.\n\n            Hayat bir aynadır, gülersen güler\n            O'nu târîf eder bütün türküler\n            Lisân-ı hâl ile târîf edilmiş\n            Manâyı bilmeyen, boşuna diler\n\n            Gerçeğin kapısı \"Bir şey\" olana açılmaz, \"hiç•bir•şey\" ol.an kapı\n            aramaz.\n\n            Cehâleti sevmek, azap değil mi?\n            Canlı görünenler, kitap değil mi?\n            Aşka Gel! Kaynağından kendin oku:\n            El ile yazılan harap değil mi?\n\n            Yokluk içine düş.müş insanın, varlık düş(üş)ünden uyanınca, yüzüne su serpilir, berâtı\n            eline verilir, ne var ki \"O EL\" artık senin benim değildir be yâ hû"
        }
      ]
    }
  },
  "id": 202004062121
}