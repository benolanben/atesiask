{
  "article": {
    "header": {
      "date_value": "20 Şub 2020 23:19",
      "title": "ÇERÇEVE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/84960200_530644034237320_8378120295627683293_n.jpg"
    },
    "main_article": {
      "quotes": [
        {
          "type": "metin",
          "text": "[ÇERÇEVE]\n            Farsça çār:dört çūbe:çubuk\n            Kırılmasını, bozulmasını önlemek, süslemek veya istenen yere asabilmek için bir şeyin\n            etrâfına geçirilen kenarlık\n\n            Dört unsur, çar anasır: hava, ateş, su, topraktan bir ev.\n\n            Dört çubuk ile resmi çevreleyen eve, çerçeve denir. Ya senin evinde ne çerçevelenir?\n\n            Gökte uçarken yere indirdiler\n            Çar-anâsır bendlerine vurdular\n            Nûr iken adın Niyâzî koydular\n            Şol ezelki itibarın kandedir?\n\n            Ne garip tecelli! O, bir damla suya kaş göz çizer ve ona ruhunda üfleyince, tablo\n            ressamı inkâr eder!\n\n            Oysa ey insan!\n            Özün kalıbından önce vardı çünkü resim çerçeveden önce gelir! Gel etme eyleme, rûhunu\n            zedeleme çünkü yırtık resim çerçevelenmez! Ten uğruna özünü yitirme çünkü resimsiz\n            çerçeve ateşe atılır!\n\n            Önemli olan tablo! Yoksa değil çerçeve\n            Hep aynı kalır resim, değişse de çerçeve\n\n            Benlik karanlığını dağıt! Gündüz gör resmi\n            ALLAH’a siz denilmez! Kuluyla değil resmî\n\n            O öyle bir resim ki! Kendi resmini çizer\n            Ressam olan resim O! Aynen özüne benzer\n\n            ALLAH’a secde eden şeytan kovuldu! Niçin?\n            Ressâmı tasdik edip resme sövdüğü için\n\n            ALLAH ile fıtratı! Bunlardan ayrılamaz\n            Resimde saklı ressam! Budur dosdoğru namaz\n\n            Kendini O! sadece kendisi ile bilir\n            Kendisini yine kendine yansıtabilir\n\n            Aynada resim varken! Ayna gözden silinir\n            Aynanın GAYB olduğu! Bu örnekle bilinir\n\n            Kâinat denen ayna! Ortaya çıkar böyle\n            Aynaya bakan hep O! Görüntüler kim söyle\n\n            Görüntüler! ALLAH’ın içinde bulunanlar\n            Gerçek evren ALLAH’ta! Bunu, anlayan anlar\n\n            Nutk-u şerif kaynağından fışkırırken, olan biteni uzaktan seyreden bir âşık ateşinden\n            inledi:\n\n            Bulamazsan kendini sende! Kendine acı sen de!"
        }
      ]
    }
  },
  "id": 202002202319
}