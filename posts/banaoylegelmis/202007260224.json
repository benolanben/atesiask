{
  "article": {
    "header": {
      "date_value": "26 Tem 2020 02:24",
      "title": "TEVHÎD-İ ETVÂR: 5a",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/110086338_602447567132611_9144194760517741317_n.jpg"
    },
    "main_article": {
      "quotes": [
        {
          "type": "metin",
          "text": "[TEVHÎD-İ ETVÂR: 5a]\n\n            Beşinci Basamak\n            Nefs-i Râziye\n\n            Kahrında lütûf bulmuştur\n            Varlıktan râzı olmuştur\n            Kendiyle hoş, âlemden hoşnuttur\n            Hayy ile dâim tâze ve yeşil olmuştur\n\n            Cemâl görmek, kemâl bulmak, rızâ devşirmek için göründüğümüz âlem sahnesinde Nefs-i\n            Râziye, birlik denizinde rızâ içinde yüzen nefs demektir.\n\n            Hak yolunda, cennetin koruyucu meleğinin adı, rızâ isminden türetilmiş olan\n            Rıdvan'dır. Cennet için Ravza-i Rıdvan da denilir.\n\n            Rıdvan, \"râzılık, hoşnutluk\" demektir. Cennet ehli demek, birbirinden râzı\n            olan insanlar topluluğu demektir.\n\n            Buna karşılık cehennemin baş meleğinin adı ise Mâlik’tir. Mâlik, \"mülk sâhibi\"\n            demektir. Sâhiplik iddia edenlere yolun sonu görünüyor değil mi?\n\n            Kitâbı okuyanlara göre, rızâsız mülk insana azap verir ve yerini cehennem eder. Zâten\n            cehennem, rızâsız toplum demektir.\n\n            Bir takıma girmeye çalışıyorsan önce o takımdaki herkesin huyundan, âdetinden, yol ve\n            gidişinden râzı olacaksın! Sonra da o takımdaki her bir kimse senden râzı olacak.\n\n            Devâmını iç.erinden bir nefesten dinleyelim:\n\n            Sözüm dinle be hey âşık\n            Yolunda hem olup sâdık\n            Rızâ-i Hakk'a ol lâyık\n            Atâdır ha, atâdır ha\n\n            Avâmın sen sözün duyma\n            Yanılup anlara uyma\n            Yılanın kuyruğun basma\n            Belâdır ha, belâdır ha\n\n            Erenler niyâzın pek tut\n            Kara taşın olur yakut\n            Verir ise zehir hem yut\n            Şifâdır ha, şifâdır ha\n\n            Eyi kötü ne derlerse\n            Tohum gibi ekerlerse\n            Seni dara çekerlerse\n            Bekâdır ha, bekâdır ha\n\n            Güle bak görme hârı\n            Hemen yâr eyle ağyârı\n            Gülistan eylesen nârı\n            Cinândır ha, cinândır ha\n\n            Tarîk-i aşkda ol kâim\n            Şühûdun olsun Hak dâim\n            Budur salât, budur sâim\n            Devâdır ha, devâdır ha\n\n            Bulup bir pak damânı\n            Bulursun derde dermânı\n            N'idersin gayri lokmânı\n            Rehâdır ha, rehâdır ha\n\n            Sâbir ol sen aşkında\n            Dükelü erdi mihnete\n            Basrî her demde hayretde\n            Safâdır ha, safâdır ha\n\n            Râzı isen devâmı gelecek..."
        }
      ]
    }
  },
  "id": 202007260224
}