{
  "article": {
    "header": {
      "date_value": "25 May 2020 23:03",
      "title": "HATIRLA SEVGİLİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/100973889_301671160833034_8280983812478534224_n.jpg"
    },
    "main_article": {
      "quotes": [
        {
          "type": "metin",
          "text": "[HATIRLA SEVGİLİ]\n            İnsan doğmak bir fırsat yâni değil hediye\n            Her şey birbirini doğada yiye yiye\n            Yenemeyecek ölmez bir öz olmak istiyor\n            Tâ ki tenden soyunup Âdem kılığı giye\n\n            Nefsindeki RABB’ini zikret demekte âyet\n            Zikret HATIRLA demek! Bu emre et riâyet\n            Tesbîhle yapılan eğer olsaydı gerçek zikir\n            Her zerre zikr eder der miydi HAK! Et fikir\n\n            Unuttuğun ismini hatırla! Bu, imtihân!\n            Doğmaktan kurtulursun! İsmini bildiğin an\n            İşte budur! Doğmadan RABB’ine verdiğin söz\n            Tutmayan kabuk kalır! Tutan ise olur öz\n\n            Âh erenlerim nefesimiz aşk kesildi... N'eylersin ki gül geç açılıyor ve tez soluyor\n            oysa uzun ömürlüdür diken hayret!\n\n            Şimdi derin bir nefes alıp kafesimize giren havayı hissederek biraz yavaşlayalım mı?\n            Çünkü hatırlamak için yavaşlar, unutmak için hızlanırız.\n\n            Biliyor musunuz? O, aslâ \"beni ara\" demedi HATIRLA dedi, \"gel\"\n            demedi DÖN dedi!\n\n            Bu yüzden ârifin zikri, görenin yüzündeki perdeyi kaldırıp gördüğünü hatırlamasından\n            ibârettir.\n\n            Bir Nihâvend şarkıyla verdiği sözü duyana, her bir yüzden sevgiliyi hatırlayana,\n            unutulmaz bin selâm olsun:\n\n            Hâtırâlar sarmış dört bir yanımı\n            Baktığım her yerde izin duruyor\n            Ben seni düşünmek istemesem de\n            Bana herşey seni hatırlatıyor\n            Bana herşey seni hatırlatıyor"
        }
      ]
    }
  },
  "id": 202005252303
}