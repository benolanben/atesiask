{
  "article": {
    "header": {
      "date_value": "22 May 2020 08:16",
      "title": "NEYİN BAYRAMI BU",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/100833834_255315535675748_6410310172408708698_n.jpg"
    },
    "main_article": {
      "quotes": [
        {
          "type": "metin",
          "text": "[NEYİN BAYRAMI BU]\n            Bu bayram: 'IYDU'L FITR\n            Kelime karşılığı dönüş demektir. Avdet geri dönme ve iâde geri ödeme ile aynı köktendir.\n            Yâni tekrar aslî doğamıza, fıtratımıza dönüş sevinci!\n\n            Birbirimizi kandırmayalım, takvim yapraklarını vakitsiz koparmakla bayram gelmez! Her\n            yıl yeni bir sevinçle dönen bu ayın sonunda iâde-i itibâr zamanın gelmedi mi ey insan?\n\n            Mesken-i cânân mesken-i cânân\n            Olsa acep mi şimdi bu gönlüm\n            Bayrâmî imdi bayrâmım imdi\n            Yâr ile bayrâm ‘iyderler şimdi\n            Hamd u senâlar hamd u senâlar\n            Yâr ile bayram kıldı bu gönlüm\n\n            Kadîr değer demektir, insan değerinin nereden kaynaklandığı bildiğinde gün “arefe” olur.\n            Arapça’da “arefe” demek “tanıdı, bildi” demektir. Men arefe nefsehu, fekad arefe\n            rabbehu: Kim kendini tanırsa derhal rabbini tanımış olur kudsî hadisinde olduğu gibi!\n\n            Görülüyor ki ardı ardına gelen “kadîr-arefe-bayram” pek mühim bir gerçeğe işaret eder ve\n            gerçeğine susamışlara isimler bile ikramdır!\n\n            İmdî ey can, O, uzak bir yere konmuş değil, elini nereye uzatman, ayağını neyin üstüne\n            basman gerektiğini bildiğinde O’nu hemen bulacaksın; arayandan kurtulacaksın! Zîrâ kayıp\n            olan aranır, uzakta olana seslenilir\n\n            Ayrılması mümkün olmayan “Gerçek Yâr” ile her nefes birlikte olduğumuzun\n            farkındalığında, gerçek hayat dile(ni)riz cânım erenlerim…"
        }
      ]
    }
  },
  "id": 202005220816
}