{
  "article": {
    "header": {
      "date_value": "21 Eki 2020 22:09",
      "title": "AYNASI PARLAYAN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/122410164_2512226815741271_489885618573047321_n.jpg"
    },
    "main_article": {
      "quotes": [
        {
          "type": "metin",
          "text": "[AYNASI PARLAYAN]\n            Boşlukta idim, hava doldum\n            Su oldum, güneş oldum\n            Ateş idim, toprak oldum\n            Topraktan bitki doğdum\n\n            Kendimden bahçe doğurdum. O bahçeden yedi hayvan. Hayvan oldum benden yedim. Hayvanlığım\n            bilmez idi.\n\n            Bense neler neler idim\n            Daha hepsini diyemedim\n            Bilinmek için oldum insan\n\n            İnsanken de bilmezsem, kim görecek? kim bilecek kim olduğumu?\n\n            Çok zamanlar devr ile ol pûta-ı aşkta yanıp\n            Âkıbet insân-ı kâmil oldu ikrâr eyledi\n\n            Ayna tek bir şey değil; ayna her şey! Sâdece tutunduğun değil kaçtığın şey de ayna. Hep\n            yüzünü döndüğün değil arkanı döndüğün şey de ayna!\n\n            Bil seni aynada bilesin beni a(y)nında, sen seni bil, sen seni...\n\n            Bilinmek istiyorsun ama kendini bilmek istemiyorsun! Sen bilmek istemezsen kimse bilmek\n            istemez! Sen bilmiyorsan kimse bilemez! Çünkü bir tek sen varsın aynada ve senden de\n            \"bilinmek murâdı\" var!\n\n            Güzel, ayna arar ve sen O'nun, en güzel aynasısın... Bil(İN)meye geldin başka yolu\n            yok güzeller güzeli.\n\n            Bilinmek isteyen kim?\n            Bilmek isteyen kim?\n            O sendedir; Sen O'nda!\n            Herkes kendine giden yolda!\n\n            Artık ister ataların dininde, ister kendiliğinde yaşa...\n\n            Nihâyet aynanın karşısına geçtiğinde bir de(N) ne göresin:\n\n            Bilinmek isteyen de bilmek isteyen de aynı imiş, ayna ne imiş meğer?"
        }
      ]
    }
  },
  "id": 202010212209
}