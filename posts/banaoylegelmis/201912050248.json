{
  "article": {
    "header": {
      "date_value": "5 Ara 2019 02:48",
      "title": "ÂH:NEREDE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/73512651_975274352848358_6425634137661644869_n.jpg"
    },
    "main_article": {
      "quotes": [
        {
          "type": "metin",
          "text": "[ÂH:NEREDE]\n            Güvendiğim bir Sensin\n            Övündüğüm tek Sensin\n            Tapındığım Hak Sensin\n            Gam kasâvet nerede\n\n            Susuyorum adına\n            Can atarım tadına\n            Seviyorum andıkça\n            Böyle bir ad nerede\n\n            Hava değil nûrunu\n            Alıyorum her nefes\n            Doluyorum tadınla\n            Böyle bir tad nerede\n\n            Nûrun sarmış rûhumu\n            Okşuyor her uzvumu\n            Vecd içinde her nefes\n            Böyle hayat nerede\n\n            El üstünde elimsin\n            Göz üstünde gözümsün\n            Sen benim can özümsün\n            Böyle varlık nerede\n\n            Ayrılmaz bir yakınlık\n            Tükenmez bir alâka\n            Hüküm sürer arada\n            Böyle dostluk nerede\n\n            El çekmez hiç kulundan\n            Tutmuş yeder kolundan\n            Bıkmaz O hiç birinden\n            Böyle sâhip nerede\n\n            Önümdesin her bir an\n            Gözümdesin her zaman\n            Aydınlanır her yanım\n            Yok karanlık nerede\n\n            Tutulmuşum ezelde\n            Alevlerim yürekte\n            Sürecek tâ ebede\n            Böyle ateş nerede\n\n            Sönmeyince yangınım\n            Uçmayınca hep külüm\n            Bitmeyince benliğim\n            Rahat, huzur nerede\n\n            Susuyorum andıkça\n            Yanıyorum sardıkça\n            Seviyorum yandıkça\n            Buna kanmak nerede\n\n            Gönlüm dolu sevginle\n            Fikrim meşgul Seninle\n            İşim gücüm Seninle\n            Başka bir iş nerede\n\n            İçim Senle doluyken\n            Seninle iç içeyken\n            Yine müştâkım Sana\n            Peki vuslat nerede\n\n            Tam bulunca ben Seni\n            Kaybederim kendimi\n            Ben ararken kendimi\n            Buluşmak da nerede\n\n            Bir tek varlık, hep yokluk\n            Bir tek emel, hep boşluk\n            Tâ ezelden koşuştuk\n            Sükûn, âram nerede\n\n            Dert, firkattir başka yok\n            Emel, vuslat gayri yok\n            Her iptilâ bahane\n            Başka bir dert nerede\n\n            Peşindeyiz her nefes\n            Yolundayız her nefes\n            Ne durmak var, dinlenme\n            Yok yorgunluk, nerede\n\n            Yenilenir her nefes\n            Hep artar hiç eksilmez\n            Gayretimiz, şevkimiz\n            Böyle bir yol nerede\n\n            Doymam ki ben hiç asla\n            Câzibene Allahım\n            İçimde olsan ne boş\n            Dışında hoş nerede\n\n            Mutlu bu kulluk bana\n            Minnet, şükür, hep Sana\n            İftiharım yokluğum\n            Başka bir şey nerede\n\n            Acıyıp kurtaracak\n            Yaraları saracak\n            Bir tek Sensin dünyada\n            Başka bir el, nerede\n\n            Bütün kuvvet elinde\n            Bütün sözler sözünde\n            Bütün gözler gözünde\n            Başka ümmîd nerede"
        }
      ]
    }
  },
  "id": 201912050248
}