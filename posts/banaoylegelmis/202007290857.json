{
  "article": {
    "header": {
      "date_value": "29 Tem 2020 08:57",
      "title": "TEVHÎD ZEVKİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[TEVHÎD ZEVKİ]\n            Hakikatte ihtiyar, (tercîh etme) fiili yapanın, fiilini hissetmesinden ibârettir! Yoksa\n            insan, istediği zaman bir işi yapar, istediği zaman yapmaz manâsına değildir.\n\n            Çünkü cümle işler meşiyyet (dileme) iledir. Meşiyyet de iç ve dış sebeplerle\n            mertebelerin ve suretlerin gereklerindendir. Bu sebeplerin birleşmesinden zaruri olarak\n            meşiyyet doğar. Sebepler mevcud olunca fiiller zuhur eder. İnsan da zanneder ki onu\n            yapmaya veyâ terk etmeye kâdirdir. Halbuki iş, hiç de öyle değildir.\n\n            Fiil zuhura gelince, fiilin açığa çıktığı kimse, sadece onu hissetmekten başka bir şey\n            yapmaz.\n\n            Hayvana göre, insandan zıt fiillerin doğması, ona bir irade ve ihtiyarı bulunduğu\n            hissini verdirir.\n\n            Allah dilemedikçe birleşemezsin. Allah dilemedikçe kopamazsın. Ben dediğinde dahi neyi\n            neden yaptığını bilemezsin. Öyleyse asıl yapanın kim olduğuna iknâ ol artık!\n\n            Çünkü âlem sahnesinde, hayal perdesinde görünen her şeyin iki yönü vardır: bakanın\n            kabiliyetine göre, bir iyi tarafı bir de kendisine kötü gelen tarafı! Allah, insanın bir\n            şey yapmasını isterse, ona o şeyi iyi tarafından gösterir o da yapar!\n\n            Tevhid zevki, idrâkın canlı bulunduğu, fiilin hissedildiği, ona katılındığı, bir olup\n            birliğe birikildiği anda hakîkidir, gerisi taklittir vesselâm"
        }
      ]
    }
  },
  "id": 202007290857
}