{
  "article": {
    "header": {
      "date_value": "11 Oca 2020 08:58",
      "title": "U.YANDIRAN MASALLAR I",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/82170517_169789787561482_3835430473423245321_n.jpg"
    },
    "main_article": {
      "quotes": [
        {
          "type": "metin",
          "text": "[U.YANDIRAN MASALLAR I]\n            Bir varmış bir yokmuş diye başlar her masal\n            Bir masal anlatalım: damlanı ummâna sal\n\n            RESÛL der: Uyumakta her insân gözü açık\n            Ölünce uyanır o ve HAK der: Rüyâdan çık\n\n            ALLAH yer ve göklerin nûrudur diyor âyet\n            Yâni kâinat yoktur! Aslı NÛR ise şâyet\n            [Nur:35]\n\n            Zîrâ NÛR görülemez ne de olur gölgesi\n            Cismin yok olduğunun budur ilmî belgesi\n\n            Bu âlem, Yer ve Gökler, sen de dâhil serâptır\n            Zihninin içindedir! Beynin ölsün, harâptır\n\n            Bu dünyâ, hayâlinin giydirdiği elbise\n            İblîs vehim-hayâl gücündür, kökü elbise ise\n\n            Rüyâyı, dışta olmuş gibi gösterir beyin\n            Kurgu film’indir içte... Gülersin sabahleyin\n\n            Sabâhleyin gülerken yine rüyâdasın sen\n            Uyurgezer’den başka bir şey değilsin, bil.sen!\n\n            Hiçbir şey gerçek değil! \"Sembolik birer âyet\"\n            Yorumlarsın... Rüyâdan uyanır isen şâyet\n\n            HAK der: \"Sembol âyeti yorumlar ancak Velî\"\n            Velî ismine sâhib oldu bu yüzden ÂLÎ\n\n            Perde kalksın! Gördüğüm değişmez dedi O ZÂT\n            Gördüğün her şey perde! Kaldır sen de! Ol azat\n\n            BEN merkezli baktıkça, hep ufuk sınırı var\n            O merkezden bakınca ne sen varsın ne duvar\n\n            RESÛL dedi: ALLAH’a yaptığı zaman miraç\n            Bana aslını göster eşyânın; gözünü aç!\n\n            Her bir olayın aslı, rûhta cereyân eder\n            Beyin onu yansıtır... İnsân ‘Dışta gördüm’ der\n\n            Her şeyin aslı ile dolu HAKK’ın vücûdu\n            Aslın perdeye vurmuş hayâli gör mevcûdu\n\n            Bu masal, burada bitmez vesselâm..."
        }
      ]
    }
  },
  "id": 202001110858
}