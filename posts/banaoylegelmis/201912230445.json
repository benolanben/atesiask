{
  "article": {
    "header": {
      "date_value": "23 Ara 2019 04:45",
      "title": "İN.SAN ANLAYACAK",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/81329918_1460868127395783_541506165028152215_n.jpg"
    },
    "main_article": {
      "quotes": [
        {
          "type": "metin",
          "text": "[İN.SAN ANLAYACAK]\n            Kâf u Nûn sırrını tefsîr edecek Kurânsın!\n            Cism-i Kürsî'de bir Arş dersi veren irfânsın!\n            Kitabın dışta mecâz içte icâz mahzenidir!\n            En büyük mûcize “Âdem” buna pür-îmansın!\n            Küntü kenz sırrını fâş etmede mevcûdiyetin,\n            Bu sıfatınla O'nun Zâtına bir ilânsın!\n            Hâl-i âmâ'yı yıkıp vâcibi izhâr ettin;\n            Kuvveden fi’le çıkan bir eser-i imkânsın!\n            Öyle bir zerre imişsin ki cihanlar meknûz;\n            Katrenin hacmine sığmış sonu yok ummansın!\n            Sırr-ı Levlâk'ı düşündükçe tefâhur eyle,\n            Şu hakîr hâle düşen bir zer-i bî-pâyansın!\n            Nice âlem mütekâsif duruyor vechinde,\n            Zübde-i kevn ü mekân tesmiyeye şâyansın!\n            Sîretin bulmak için bak nice sûret giydin,\n            Her sâhifende bin eş’ar okunan dîvansın!\n            Zâhiren şimdi hubût eyledin arza ammâ\n            Sen onun mâyesisin sâhibine akransın!\n            Ahsen-i sûret giydin, onu mahcûb etme!\n            Sidret-ül müntehâ'da tahtı kuran sultansın!\n            Kâinatın sebeb-i hilkatısın fahreyle!\n            Cümle esmâ-ı ilâhî yazılan fermansın!\n            Mıknatıstır ebeveyn, cezbeder eflâka kadar!\n            Annen Arzdır, pederin gök, ne büyük ihsansın!\n            Kâh eser kâh müessîr oluruz nevbetle,\n            Fıtratın tezgâhına sen de bugün hayransın!\n            Hilkatın cümle şüûnunda kemâlat doludur,\n            Neyi nâkıs görüyorsan o kadar noksânsın!\n            Men aref künhüne ermek bu seferden gâyen,\n            Hakk’ın âyînesisin varlığına bürhansın!\n            Akıbet gübre olup gitmemeğe cehdeyle,\n            Sen ezelle ebede mihver olan bir ânsın!\n            Beşerin ömrü şehaptır sönüyor sür’at ile,\n            Sen güneş ol ki nûrun ebediyyen yansın!\n            Nefsin idrâk ederek, yârini ağyardan ayır;\n            En çetin harplere sahne olacak meydansın!\n            Bu gazâda sana bir başkası yardım edemez,\n            Bil ki gönlündeki derde yine sen dermansın!\n            Mârifet doğma değildir ölebilmektir esas!\n            Öyle bir öl ki bütün hep diriler kıskansın!\n            Ahdine sıdkını göster ederek teslim-i nefs,\n            Rabbine bezm-i Elestten verilen peymansın!\n            Cânı cânâna fedâdan çekinen nâmerttir!\n            Dâvete aşkla icâbet edecek kurbansın!\n            Hakk’a mahrem olanın hakkı şehâdet olmuş!\n            Bu tevekküldeki ulviyet ile giryansın!\n            Bazı cevherleri Allah düşürür hâr eline!\n            Ehl-i beyt kadrini takdîr edecek vicdânsın!"
        }
      ]
    }
  },
  "id": 201912230445
}