{
  "article": {
    "header": {
      "date_value": "7 May 2020 10:58",
      "title": "HAY.ATININ DEĞERİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/96751332_119293616433835_7385042732759616541_n.jpg"
    },
    "main_article": {
      "quotes": [
        {
          "type": "metin",
          "text": "[HAY.ATININ DEĞERİ]\n            Nasıl hatırlamazsın o türküyü\n            Gök parçası, dal demeti, kuş tüyü\n            Alıştığımız bir şeydi yaşamak\n\n            Hayata can katan, heyecan işte neylersin; kendini kaptırmadan seyreylersin!\n\n            Hayattaki en büyük hazine, içimizdeki hayy nefesi, bir nefescik bile tutunup sâhip\n            olamadığımız, bir süreliğine bizde görünen \"gizli hazîne\" bulunmayı bekliyor.\n\n            Eh ne de olsa ortaya çıkmak istemeyen sır, canlanmak istemeyen hay.al yoktur. Hay.atın\n            sırrı da içini dışına, özünü yüzüne çıkarmak olsa gerek!\n\n            İçindeki aslını bulabilirsen eğer\n            Hayat hem yaşamaya hem de ölmeye değer\n\n            Sırf aslına TAPMAya, aslı görüp \"SÖZ\" verdin\n            RABB’ine teslîm ol da bütünleş! Yok b•aşka din\n\n            İlk SÖZ [Arâf:172]\n\n            Biliyor musunuz kökeni itibariyle tapmak geçişli bir fiil ve \"bulmak\" demek!\n            Aynı manâda tapış- \"seğirtmek, koşmak\" yerine hâlen kullanılır.\n\n            Buradan sonra sözün varacağı yer belli amma ben susayım da Cenâb-ı Mevlevî söylesin:\n\n            Kendinden geçen bir an HAK’tan gâfil olmaz, HAK’ta müstağrak olur ancak HAK olamaz!\n            Gölgenin rabıtasında hulûl olmaz, asıl asıldır, gölge gölge! Kimin gölgesi olduğunu\n            bildin mi ister öl ister yaşa; nasıl olsa her şeyden kurtulur ve hiçbir şeyle mukayyet\n            olmazsın!"
        }
      ]
    }
  },
  "id": 202005071058
}