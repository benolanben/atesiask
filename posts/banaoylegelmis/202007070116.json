{
  "article": {
    "header": {
      "date_value": "7 Tem 2020 01:16",
      "title": "PAY•DA HAY•DA DENGEDE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/106551920_3322998847743135_6157439250664562383_n.jpg"
    },
    "main_article": {
      "quotes": [
        {
          "type": "metin",
          "text": "[PAY•DA HAY•DA DENGEDE]\n            Kendini var sanan yüzün değeri kendindeki özden gelir.\n\n            Kesrette yüzen bencileyin basbayağı kesîrlerde gerçek değeri pay gösterir, payda ise\n            kendisini ne zannettiğini. Paydanın değeri arttıkça kesrin değeri azalır.\n\n            Payda ancak bir iken bütün kesirler eşitlenir, o vakit işlem yapmaya müsâit hâle gelir.\n\n            Birle kim çarpışsa sonu yine kendisi, bire bölünce de değişmez ifâdesi. Bir eksiği\n            olmayan Tek•Bütün'den eksilen, bütüne eklenen olamaz zâten 0 olan işleme etki\n            edemez.\n\n            Terâzi boşaldıkça dengeye yaklaşır. Bomboş olunca tam dengede durur.\n\n            Dengedeki huzuru bulanın dili lâl, aklı mat olur. Okumasını bilen, andaki birlik zevkini\n            seyr eyler durur.\n\n            ALLAH’ın vücûdunda mevcûd sayısız nokta\n            Sâde isimleri var! Cisimleriyse yokta\n\n            ALLAH ‘ben’ bilincine, isim vücûda muhtaç\n            Bu alışverişle giyer her ikisi de bir taç\n\n            Kendini bilmek için kendi olmayan gerek\n            Madde içinde Ehâd: Ahmed gibi görünerek"
        }
      ]
    }
  },
  "id": 202007070116
}