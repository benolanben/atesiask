{
  "article": {
    "header": {
      "date_value": "21 Tem 2020 23:34",
      "title": "GEL GÖR BENİ N'EYLEDİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[GEL GÖR BENİ N'EYLEDİ]\n            Şekil ve resimden münezzeh iken\n            Hakkımızda hükm-i fermân eyledi\n            Nefahtu emriyle hicret başladı\n            Dünya arsasına iskân eyledi\n\n            Sonsuz, sınırsız zenginlikte bir manâ iken, bir sûretle sınırlamaktan berî iken,\n            ruhundan ruh üflendi, bir kalıba sığdırdı ve iniş seferi başladı, dûn.yâ denilen arsaya\n            düş.müş insanın...\n\n            Visâl ümîdiyle daldık hayâle\n            Zevâlimiz burhân oldu kemâle\n            Minber-i hüsnünde şem'-i cemâle\n            Pervâne mîsâli sûzân eyledi\n\n            Âlem sahnesinde, vatanımıza yeniden yükselme, aslımıza kavuşma ümîdiyle hayâl perdesine\n            resmimiz düştü. Her nefes eksilmemiz, aslında tamamlanmamızın da delîli oldu. Yok\n            oldukça varlık bulduk, buz eridikçe su göründü. Câmi (insan) içindeki yükseltmiş mahalde\n            (minber) güzelin binbir yüzünden birine tutulunca yandık yakıldık âteş-i aşkına... Ateş\n            bu! Ancak yakacak bir şey kalmadığında sükûn bulur!\n\n            Vücûbî sır idik imkâna geldik\n            Mushâf-ı ekvânda sûret büründük\n            Tenzîl iklîminde harften göründük\n            Kitâb-ı nâtıka lisan eyledi\n\n            Zarûrî bir sır iken yok olmamız câiz görülmedi âlem sahnesine düştük, varlık kitabından\n            her sayfada bin sûret diye göründük. Gökte mâna iken düştüğümüz yerde harften madde\n            göründük nihâyetinde kitapla aynı kaynaktan düş.müş bir insanın söyleyen dili olduk...\n            Daha da söylemeye mecâlimiz kalmadı vesselâm"
        }
      ]
    }
  },
  "id": 202007212334
}