{
  "article": {
    "header": {
      "date_value": "26 Şub 2018 22:43",
      "title": "GAYRI GİTTİ ARADAN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/28155346_916913545132265_4651762461345579008_n.jpg"
    },
    "main_article": {
      "quotes": [
        {
          "type": "metin",
          "text": "[GAYRI GİTTİ ARADAN]\n\n            Zikrimiz esrâr-ı Hakdur cânımız hayrân-ı Hû\n            Fikrimiz bâzâr-ı Hakdur bagrımız biryân-ı Hû\n\n            Kalbimi ihyâ iden ol Pâdişâh-ı Lâ-yezâl\n            Göñlümüz mi‘mâr-ı Hakdur katremiz ‘ummân-ı Hû\n\n            Dersi Hakdan görmeyen bilmez bizüm güftarımız\n            Dersimiz envâr-ı Hakdur sırrımız seyrân-ı Hû\n\n            Tevhîd-i zât-ı İlâhîniñ kemâlin söylerüz\n            Sözimiz ahbâr-ı Hakdur özümüz mihmân-ı Hû\n\n            Dünye vü ‘ukbâ hevâsın terk iden gelsün beri\n            Azmimiz dildâr-ı Hakdur derdimiz dermân-ı Hû\n\n            Dört kitâbıñ ma‘nisin keşf eyledük hakka’l-yakîn\n            Sun‘umuz ol kâr-ı Hakdur keşfimiz ol hân-ı Hû\n\n            Evliyânıñ enbiyânıñ menzilinden al haber\n            Cânımız ber-dâr-ı Hakdur olmışuz mestân-ı Hû\n\n            Fakr içinde fahra irdük gayrı gitdi aradan\n            Seyrimiz dîdâr-ı Hakdur vaslımız vicdân-ı Hû\n\n            İhtiyâr elden gidicek neylesün Ümmî Sinân\n            Varımız ol var-ı Hakdur nutkumuz ‘irfân-ı Hû"
        }
      ]
    }
  },
  "id": 201802262243
}