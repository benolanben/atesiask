{
  "article": {
    "header": {
      "date_value": "11 Haz 2020 00:45",
      "title": "MÂSİVÂDAN GEÇELİM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/103068358_256859685576837_8371576626095786215_n.jpg"
    },
    "main_article": {
      "quotes": [
        {
          "type": "metin",
          "text": "[MÂSİVÂDAN GEÇELİM]\n            Mâ-sivâ, bir şeyin dışında kalan ve \"ondan başka olan\" her şey ise Allah ve\n            mâ-sivâ aynı cümleye nasıl sığar.\n\n            El-vâsi ve El-muhît olanın mülkünün dışı neresidir? Cümle âlem tek bir bütün ve BİRin\n            içinde bir başkası, BÜTÜNde asla yabancı yok ise, Ehad ve Samed hep vâr iken mâ-sivânın\n            adı anılmaz olur.\n\n            İşte bu kelimeyi vücûd kitabından silenlerlerden cümleler:\n\n            Mâsivâdan kıl güzer dîdâr kendin gösterir\n            Âlem-i ıtlâka azm et yâr kendin gösterir\n\n            Allah'tan ayrı bir varlık fikrinden geç, güzeller güzeli kendi yüzünü gösterip\n            durur. Itlak, bir kayıtla kayıtlı olmama, kayıtsız şartsız olma, mutlak olma ki ıtlâkı\n            bulan asla kayda bakmaz, sınırla bağlanmaz olur. Itlâk âlemine geçen bilir ki görünen\n            yârin kendi sıfatı, gören kendi zâtıdır.\n\n            Aşk meydanında baş kestim Habîb'e ta ezel\n            Ey Gulâmî yâri buldum bilmezem ben mâ-sivâ\n\n            Baş kesmek, rükû eder gibi başı hafifçe eğerek, sîneye yaklaştırarak verilen selâmdır.\n            Ezelden kendinde saklı hazîneyle, güzeller güzeli sevgiliyle şimdi ve burada buluşunca,\n            birlikte yaşadığını idrâk edince, mâ-sivâ bilinmez olur.\n\n            Herşey herşeye bağlı, bağ kuramayana, Allah ile irtibatlandıramadığı her şey mâ-sivâ\n            olur.\n\n            İşte böyle erenlerim... Kendini tanımayan insanın, hayatta sarıldığı hep yanlış kişidir!\n\n            Şimdi artık ser-levhâmıza aşk ile bir bir okuyabiliriz:\n\n            Masiva diyorlardı dalgalara. Gelip geçen olduğundan. Oysa birgün seyrederken dalgalar\n            dedi ki arza ayak bastığından sevgilisi biz sürekli kıyıya secde ederiz.\n\n            Ve nihâyet sözü ehline bırakıp aradan çekilelim:\n\n            Her kime açılsa hicâb her gördüğü dîdâr olur\n            Gözüne sed olmaz serâb hep gördüğü dîdâr olur\n\n            Dünyâ ve ukbâdan geçer, vahdet ile kanat açar\n            Şer ve sevâbından geçer, her gördüğü dîdâr olur\n\n            Söyler kelam bakar sana görmez gözü hiç mâ-sivâ\n            Vermiş gönül Hak'tan yana hep gördüğü dîdâr olur\n\n            Ol sırra ermiş mutlaka, kalbi secde etmiş Hakk'a\n            Seyri var kaf'tan kaf'a her gördüğü dîdâr olur\n\n            Görmez hiç ol nâr-ı azab geçmeyecek köprü sırat\n            Dünyâda çün vermiş hesâb hep gördüğü dîdâr olur\n\n            Bunlardır Hakk'ın kulları, takdîre bağlı işleri\n            Kurân okur hep dilleri her gördüğü dîdâr olur\n\n            Fehmî'ye ol haldaş olur yoluna ol can baş olur\n            Sırrına ol sırdaş olur hep gördüğü dîdâr olur"
        }
      ]
    }
  },
  "id": 202006110045
}