{
  "article": {
    "header": {
      "date_value": "23 Şub 2020 07:07",
      "title": "B•İNİCİ KİM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/87404635_2093711250775386_331908850434815897_n.jpg"
    },
    "main_article": {
      "quotes": [
        {
          "type": "metin",
          "text": "[B•İNİCİ KİM]\n            Süvâri: Ata binmiş kimse\n            İhtiyârî: Kendi isteğine bırakılmış\n\n            Her atı hatırlayan, at değil süvârîdir\n            At seçmek, süvârîye âit: ihtiyârîdir\n\n            Merhabâ ey!\n            Miracını aşka binerek yapan:\n\n            Hazîne budur çünkü Hak Dost sözüdür\n            Bütün sözler gece, bu gündüzüdür:\n            Nefisleriniz bineklerinizdir!\n\n            Yarın, toz bulutu kaybolup gözün keskin olduğunda anlarsın bindiğinin ne olduğunu.\n            [Hazreti Pîr Mevlânâ]\n\n            Toz kalkınca görürsün! At mı merkep mi binek\n            Ölmeden özünü bul! Şeytana olma denek\n\n            İrâde Rûh'tan gelir! Zihnindir seçenek\n            İblîs, emreden benlik! Sen olma ona binek\n\n            Binici kim o vakit sordun mu hiç kendi kendine ey can?\n\n            Elbette benim!\n            Peki sen kimsin?\n\n            Hem sen nasıl büyüdün sen ey can! Yoksa hiç masal dinlemez misin? Senin canın,\n            çocukluktan ata binip uçmaya alışık olsa gerek:\n\n            Yûnus öldü deyu salâ verirler\n            Ölen hayvân imiş âşıklar ölmez\n\n            Hayvan - Hayevân: Hayatı taşıyan, hayat sahibi... yâni ruhu taşıyan: beden\n\n            Sen'in bir ruhun yok. Çünkü \"sen\" zaten bir ruh'sun. Sen'in\n            giyindiğin bir bedenin var.\n\n            Doğup ölmeyen o Rûh, bir bedeni ve bir psikolojiyi senden benden tecrübe ediyor, bütün\n            mesele bu!\n\n            Nîce yıldır misâfirsin bu tende\n            Cehâlettir anı bilmez isen sende\n\n            Allah'ın o şekil ve surette görünmeyi murâd etmemesi o varlığın ölümüdür. Elbiseyi\n            çıkaran, sıfatlarını terk ile zâtîyete varır, aslına döner!\n\n            Merhabâ ey!\n            Miracını halka inerek yapan:\n\n            Hoşgeldin aramıza..."
        }
      ]
    }
  },
  "id": 202002230707
}