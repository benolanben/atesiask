{
  "article": {
    "header": {
      "date_value": "16 Eki 2020 07:39",
      "title": "NEREDE BULUŞALIM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/121510142_362877391720180_2922888945955209511_n.jpg"
    },
    "main_article": {
      "quotes": [
        {
          "type": "metin",
          "text": "[NEREDE BULUŞALIM]\n            Benden rüya yorumu isteme!\n            Zihninde bulunmayan bir düşünce, gerçekliğinde de kendine yer bulamaz. Hem kendi içinde\n            çözdüğün şey, artık dışarda ayağına dolanmaz.\n\n            Bu senin rüyan, tâbir etmek istiyorsan önce uyan.\n\n            Rüyada bir kucak dolusu altın toplasan neye yarar? Uyandığında yanında olacaklar mı?\n            Gözlerin açıldığında, ellerin bomboş kalacaksa nedir bir ömür biriktirdiğin?\n\n            Ancak uyandığın an görürsün, insan tohumunun âlemdeki gelmişini geçmişini...\n\n            Ne var ki sonbaharın bizi daldırdığı bu rüya öylesine gerçekçi ki, uyananı bu yüzden çok\n            az...\n\n            Peki insan uyandığını nasıl anlar?\n            Şöyle bir çimdik at kendine.\n            Hiçbir dış etken, iç ahengini bozamıyorsa artık doğru yerdesin, kendindesin demektir.\n\n            Uyanınca rüyadaki kalabalık gider ve yalnız sen kalırsın, erince ve ölünce de öyle...\n\n            Kendisi masal olmadan bu kıssadan hisse alanlarla, uyanıkların buluştuğu yerde\n            buluşalım...\n\n            Sâhi orası neresi?"
        }
      ]
    }
  },
  "id": 202010160739
}