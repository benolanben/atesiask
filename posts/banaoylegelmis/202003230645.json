{
  "article": {
    "header": {
      "date_value": "23 Mar 2020 06:45",
      "title": "Y•AYIN TEK MERKEZDEN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/90429117_219435095801185_3104853276359558976_n.jpg"
    },
    "main_article": {
      "quotes": [
        {
          "type": "metin",
          "text": "[Y•AYIN TEK MERKEZDEN]\n            Allahû nûru's-semâvati ve'l-ard [Nûr:35]\n            Allah, SEMÂ-LARın ve ARZ’ın nurudur\n            Herşey O’nunla zâhirdir\n\n            Nokta-vahdet-bilinç-düşünce bir boyutta, arada ince kırmızı bir çizgi\n            Görüntü-kesret-eylem diğer boyutta\n\n            Bize verilen işârette SEMÂ çoğul ARZ tekil gelmiş! Sembolik dilde semâyı bilinç arzı\n            beden olarak okursak\n            değişik bilinçlerden âlem sahnesinde hayal perdesine yansıyan görüntü\n            hakikatte TEK'tir diye zevk edilebilir.\n\n            Çünkü değişik bilinç, idrak seviyesindeki insanlardan izleniyor olsa da âlem sahnesinde\n            hep birlik yayını oynuyor.\n\n            Bu akıl ki Hakk'a bağlanmış gider\n            Her adımda bir tecellî seyr eder\n\n            Bir gönül ki Hak'ta gark olmuş yürür\n            Her nefeste anın esrârını görür\n\n            Böyle gönlün zevkini idrâk etmek\n            Ya onu anlatmak için bir söz demek\n\n            Mümkün olmaz, yok, kemâlin gâyesi\n            Her isim bir vechin olmuş mâyesi\n\n            Her kişi bir zevk ile kâmil olur\n            Ol kemâl ü zevk ile vâsıl olur\n\n            Her nefeste kendini vâsıl gören\n            Her murâdın derhâl hâsıl gören\n\n            Ayrılık ve kavuşma nedir bilmez o dil\n            Çünkü DOST'undan bir an gâfil değil\n\n            Cümle zerrât-ı cihân: Vech-i Hudâ\n            Her birinden çünkü Hak'tır rû-nümâ\n            (rû-nümâ: yüz gösteren)\n\n            Cilveler etmekte kendi zâtına\n            Kıymeti vermektedir mirâtına\n            (mirât: ayna)\n\n            Oldu sahrâ-yı adem âyinesi\n            Anın içinde göründü kendisi\n            (sahrâ-yı adem: yokluk çölü, âlem perdesi)\n\n            Râi ve mer'i vü rûyet ayna hem\n            Hepsini BİR BİL de çekme gam\n            (Râi: gören mer'i: görülen rûyet:görüş)\n\n            Bu ademde her ne ki zâhir olur\n            Her vecihten nûr ile bâhir olur\n            (Âlem denilen bu yokluk perdesine ne düşse, bir noktadan çıkan nur ile her yüzden berrak\n            ve parlak, apaçık görünür)\n\n            Çünkü Hak: \"Nûr-i semâvat ü zemîn\"\n            Söylemiştir bize Rabb'ul Âlemîn\n\n            İlm ü irfân ayrı ayrı söyle der\n            Müntehâ-yı ilm ü irfân böyle der\n\n            Ayırarak, parçalayarak noktayı çoğaltmayı pek severse de ilim ve irfan, bu işin varacağı\n            en son noktaya, şimdi de böyle ışık tutuldu vesselâm\n\n            Sinemada neler oluyor?\n            Tek bir noktadan projekte edilen sabit ve akışkan kareler, ekranda hareketli görüntüler\n            olarak algılanıyor ve bu manzara izleyen sayıcı kadar yorum olarak çoğalıyor değil mi?\n\n            Yâni filme binlerce gözle de bakılsa, görülen manzara tektir aslında!\n\n            Varlık sahnesinde, hayâl perdesine hoş geldiniz efendim..."
        }
      ]
    }
  },
  "id": 202003230645
}