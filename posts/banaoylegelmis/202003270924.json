{
  "article": {
    "header": {
      "date_value": "27 Mar 2020 09:24",
      "title": "EHLİNE HELÂL",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/90805387_518668489080002_3032513927749684776_n.jpg"
    },
    "main_article": {
      "quotes": [
        {
          "type": "metin",
          "text": "[EHLİNE HELÂL]\n            Yarınki cennete etmeyiz minnet\n            Cennet-i vücûdu insan biliriz\n            Münevver zümreye vererek kıymet\n            Allah mefhûmunu vicdân biliriz\n\n            Gayb lâzım değil, nideriz lafı\n            Mevcûd gördüğümüz bizlere kâfi\n            Sevgi âb-ı hayat sâfidir sâfi\n            İçenleri ehl-i irfan biliriz\n\n            Gerçek âşık siler kalbin tozunu\n            İrfan ışığında açar gözünü\n            Kâmilin ağzından çıkan sözünü\n            Hemi hadîs hemi Kurân biliriz\n\n            Ahlak abdestine veririz cevâz\n            Vücûd câmisinde kılarız namaz\n            Dostun eşiğine eyleriz niyâz\n            Kendimize bunu erkân biliriz\n\n            İbretî yavaş ol gözle turâbı\n            Cehennem ateşi vicdân azabı\n            N'eylersin yarın ki yevm'ul hesâbı\n            Olgunları hûri gılman biliriz\n\n            Kendi özünde bulan için \"Din\" toplumun vicdânıdır!\n\n            Vicdan: Ve-ce-de, bulma, kendinden geçme, vücûd, varlık hep birbirini okşarlar.\n\n            Vicdan sâhibine, hazır bulun•an'dan gayrı mı var cânım erenlerim"
        }
      ]
    }
  },
  "id": 202003270924
}