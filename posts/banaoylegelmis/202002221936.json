{
  "article": {
    "header": {
      "date_value": "22 Şub 2020 19:36",
      "title": "GÜZELSE BEKLEME",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/87567828_211323176653532_1395777399101802446_n.jpg"
    },
    "main_article": {
      "quotes": [
        {
          "type": "metin",
          "text": "[GÜZELSE BEKLEME]\n            Hazîne budur çünkü Hak Dost sözüdür\n            Bütün sözler gece bu gündüzüdür:\n\n            İyiliklerin, güzelliklerin, hayır işlerin tehiri, ertelenmesi şeytanın oyunudur.\n\n            Aklına iyi bir fikir geldiğinde, kalbine bir güzellik doğduğunda hemen yap! Çünkü biraz\n            sonra sende başka bir benlik yüz gösterir ve artık yapmak istemeyebilirsin.\n\n            Eğer kötü bir eylem, bir muzırlık düşünürsen onu da biraz ertele: \"du bakalım\n            n'olcek\" de! İçinde iyi bir şey doğduğunda o ânı kaçırma, derhal yap! İyi\n            olduğunu hissedersen yarın tekrar yapabilirsin ama şimdi hemen yap, erteleme!\n\n            Fakat egonun kontrolündeki benlik tam tersini yapmaya meyillidir, içinde yükselen bir\n            şeyi \"hele dur, sonra yaparız ya\" deyip yarına erteler ve o yarın hiç gelmez\n            ama aklına gelen kötü işi de hemen yapar, \"kendime hâkim olamadım yapıverdim\"\n            mâzereti de hazırdır!\n\n            Öfkeliysen içinden bir ses: \"hadi patla! daha ne bekliyorsun, çak bir tane, bas\n            küfürü!\" Fakat merhamet duyuyorsun, yardım etmek istiyorsun \"ne acelesi var,\n            günler torbaya mı girdi, yarın yaparsın!\" Bal gibi de biliyorsun o yarın asla\n            gelmeyecek."
        }
      ]
    }
  },
  "id": 202002221936
}