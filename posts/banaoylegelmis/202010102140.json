{
  "article": {
    "header": {
      "date_value": "10 Eki 2020 21:40",
      "title": "BULUT DEĞİL GÖKYÜZÜ KALIR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/121236604_735515857003627_7737708982593167574_n.jpg"
    },
    "main_article": {
      "quotes": [
        {
          "type": "metin",
          "text": "[BULUT DEĞİL GÖKYÜZÜ KALIR]\n            Bildim ki hayrımadır her olan\n            Kalkacağım elbet düşüyorsam\n\n            Aynı minvâl üzre gitmez, bir kararda kalmaz, kendimin en mükemmel hâline dönüşene dek bu\n            tezgâh bitmez.\n\n            Karardıysa aydınlanır\n            Bulutlandıysa açılır\n            Dağıldıysa toparlanır\n            Kırıldıysa onarılır\n            Öldüyse yeniden doğmak içindir\n            Bittiyse yeniden başlamak içindir\n\n            Âna, olana saplanıp üzülme\n            Engin ol, uzun uzun gökyüzüne bak\n            Derin serin nefes al, kendinle dol\n            Su akar yolunu bulur\n            Her şey olacağına varır\n\n            Olan, olması muhtemeller içinde en güzel olanıdır. İşin, başını sonunu, içkin ve aşkın\n            hâlini bilenin, hikmetli takdiridir.\n\n            Hayata ve sâhibine, âit olduğun mutlak kudrete güven! Hiç gam yeme a güzel, her engel\n            aşılır, en zorun kırk kolayı vardır.\n\n            Yeter ki sen kendinde ol, neye \"ben\" diyeceğini bil, geçip gidenlere değil,\n            bir nefes bile senden ayrılmayan ruhuna sımsıkı sarıl!\n\n            Muhabbetle..."
        }
      ]
    }
  },
  "id": 202010102140
}