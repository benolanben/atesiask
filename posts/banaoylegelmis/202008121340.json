{
  "article": {
    "header": {
      "date_value": "12 Ağu 2020 13:40",
      "title": "GÜL-İ RANÂ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/117396343_329396261577869_1988554842887742480_n.jpg"
    },
    "main_article": {
      "quotes": [
        {
          "type": "metin",
          "text": "[GÜL-İ RANÂ]\n            İçi kırmızı, dışı sarı makbul bir gül çeşidi. Mecâzen, içi kan ağlayan, dışı sararıp\n            solan âşıklar için kullanılır.\n\n            Hamd zikri ile söze başlayalım, diken ağacına gül aşılayalım, macerâya cihanVinsan\n            târifinden başlayalım:\n\n            Cihân dikenliktir, sen ise gülü\n            İnsân, Vechullâh'ın nûrdan tülü\n\n            Diken ile korunmuş gizli hazîne! O niye?\n            Nâmahrem olan ona el süremesin diye\n\n            Pekî henüz açılmamış bu gonca güller niye bağlı? Hem dalından kopmuşu bağlasam ya\n            ağlasam ne fayda!\n\n            Gülü besleyen:diken\n            Yaktın beni gül iken\n            Nereye nazar etsem\n            Sensin bana gözüken\n            Gözümü aldın satın\n            Benden banasın yakın\n            Başka yüz görürsem\n            Diyorsun:candan sakın\n\n            Dikenler güle batmaz dedi bahçevanın biri, güle uzanan yabancı ele batar.\n\n            Gülden soranlara özümden banıp da verdim çünkü âşıkların kulağı güle benzer; içli söz\n            bülbülüne âşıktır..."
        }
      ]
    }
  },
  "id": 202008121340
}