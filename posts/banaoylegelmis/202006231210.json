{
  "article": {
    "header": {
      "date_value": "23 Haz 2020 12:10",
      "title": "İKİYİ ELDEN BIRAK",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/83249412_320078299015123_9078405556726045046_n.jpg"
    },
    "main_article": {
      "quotes": [
        {
          "type": "metin",
          "text": "[İKİYİ ELDEN BIRAK]\n            İbâdetini gören ve kendinden bilen yanılır ve ibâdetlerin çokluğu, irfân yokluğunu\n            örtmeye yetmez.\n\n            Rükû'un hem kıyâmın hem sücûdun\n            Kamu mahvetmek içindir vücûdun\n\n            Aradan senlik vü benlik çıkınca\n            Görünür Dost ili bunda bakınca\n\n            Bu üslûba kaçan olmaz ibâdet\n            Ana derler hemân bir kuru âdet\n\n            Şol ilm ü şol amel kim hâli yoktur\n            Kovandır! Arısı çok balı yoktur\n\n            İbâdet, nefsiyle nefsi için âdet olarak yapılır ve adetli olur. Ey nefs! Yaptığın\n            ibâdetden mükâfât bekliyorsun; ibâdet edebilmen mükâfâtın ta kendisi değil mi?\n\n            Ubûdiyet, gurbetteki nefsiyle Hakk'a kurbet, yakınlık için olur. Ey nefs! Yakınlık\n            iki ayrı şey arasında olur. Senden sana yol mu olurmuş!\n\n            Ubûdet, Hak ile Hakk'a kendi için.de olur. Mukayyed yüzünden âbid,\n            mutlak yüzünden mâbûddur; âbid ve mâbûd Hak olur, ne varsa içindedir ve dışı yoktur\n            vesselâm.\n\n            Nasıl buyurmuştu kulluğun hakîkatini bilen Sultân:\n\n            Estağfirullâh ben, namaz kılmasını sevmem ammâ benden salâtı ikâme eyleyene âşığım\n            elhamdulillah..."
        }
      ]
    }
  },
  "id": 202006231210
}