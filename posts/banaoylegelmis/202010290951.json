{
  "article": {
    "header": {
      "date_value": "29 Eki 2020 09:51",
      "title": "GÜZELLER GÜZELİSİN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/122893928_159240252544217_736161029224958273_n.jpg"
    },
    "main_article": {
      "quotes": [
        {
          "type": "metin",
          "text": "[GÜZELLER GÜZELİSİN]\n            - Nasılsınız?\n            1.80 boylarında, alabros traşlı, güleçyüzlü biriyim.\n            - Bu biyolojik kimlik\n\n            - Nasılsınız?\n            Serîu'l infilâk, asabiyyu'l mizâç, fitili kısa, çabuk öfkelenen biriyim.\n            - Bu da psikolojik kimlik\n\n            - Nasılsınız?\n            Üzerimde hangi kimliğe ben diyeceğimi aklım almıyor, çâresiz biriyim.\n            - Bu da seni kullanan zihnin sesi!\n\n            Nasıl mıyız?\n            Sağanak yağmurda şemsiyesi olup da açmayan, ıslandığı için ağlayan biri nasılsa öyleyiz.\n            Sınırsız zenginlikte kredisi varken, mendil açıp dilenen biri nasılsa öyleyiz.\n\n            Kendi sınırsızlıklarını yaşamayı bilmeden, bedenin sınırlı imkanlarına sıkışıp kalmış,\n            zihninin kurguladığı dünyasının esiri olmuş ve herşeyin dışarıdan geldiğine inanmış,\n            uyku tiryâkileriyiz!\n\n            FAKR yoluyla kendini bilmeyen, kendi gerçeğine uyanmayan herkes çok fakirdir, nefsine\n            zulmetmiş, kendine haksızlık etmiştir. Yüceyi cüce eden, gölgesine \"ben\"\n            demesidir.\n\n            Oysa gelip geçiyor insan; sen bu bedeni in san!\n\n            İllâ ki çıkacaksın içinden.\n            İllâ ki kalacaksın çırılçıplak.\n            İllâ ki tanıyacaksın kendini.\n            İllâ ki bulacaksın neye \"ben\" diyeceğini!\n\n            Boşa giden bir şey de yok hani; ışık perdeye vuruyor ve sen var sanıyorsun herşeyi!\n            Herşey sana, seni anlatıp durur. \"Başkası\" diye bir şey yok, bu filmde\n            \"öylesine\" tek kare yok!\n\n            Herşey, sana kendini hatırlatmak için var! Herşey, bir'in binbir yüzü'nden\n            kendini bilme hikâyesi...\n\n            \"Sırf kendini bilebilmek için kuruverdin bu âlemi\" Âh buna bir inansan; bir\n            tek buna inansan!l"
        }
      ]
    }
  },
  "id": 202010290951
}