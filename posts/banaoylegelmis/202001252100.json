{
  "article": {
    "header": {
      "date_value": "25 Oca 2020 21:00",
      "title": "DÖNÜYORUZ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/81481297_684880485378222_5997248470312714418_n.jpg"
    },
    "main_article": {
      "quotes": [
        {
          "type": "metin",
          "text": "[DÖNÜYORUZ]\n            Dönüyor câzibe-i aşk ile âlem her an\n            Mârifet, bulmak onun sâbit olan merkezini\n            Harf-i MÎM, dâire-i vahdete olmuş pergel\n            BÂ'nın alt noktası merkez, çiziyor çemberini\n\n            Dünya dönüyorsa biz niye sabitiz diye sordu iki ânı, günü birbirine eşit dur.an:\n\n            Bir yıldızın etrafında, saniyede 30 kilometre hızla dönen bir gezegenin üzerindesin. Bu\n            gezegen, kendi etrafında saniyede yaklaşık olarak 400 metre hızla dönüyor. Bu gezegenin\n            etrafında döndüğü yıldız, bir galaksinin merkezinde saniyede 250 kilometre hızla\n            dönüyor. Bu galaksi, Evren'in içinde yaklaşık olarak saniyede 600 kilometre hızla\n            ilerliyor!\n\n            Lafı uzatmayalım, beni okumaya başladığınızdan beri, bedeniniz kainat içindeki seyrinde\n            neredeyse 360bin kilometre yol aldı bile!\n\n            Ama elbette sen, beden veya bu yazıyı okuyan zihin değilsin! Amacın tam da BEN dediğin\n            varlığın özüne ulaşmak olmalı, içinde büyüyüp duran ve bir türlü bitmek bilmeyen\n            eksiklik, kendi özüne dönmen içindir ve oraya hassaten koyulmuştur.\n\n            Bu amaçla dönüyor uzayda herbir küre\n            Merkezlerindeki RAB lâyıktır teşekküre\n\n            Âlemde meşhûd olan bu devrân\n            Tekâmül içindir, kemâle doğru\n            Her nokta cevvâl, her zerre raksân\n            Uçup giderler visâle doğru\n\n            Dönmeyen, hareket etmeyen hiçbir zerre yok âlemde? Peki nereye bu gidiş nereye:\n            Hiç şüphesiz aslımıza dönüyoruz!\n\n            Sürekli yenilenen bir vâroluş-yokoluş sahnesinde, sürdüğü devrân ile her ân aslına doğru\n            seyirde olduğunu anlayana selâm olsun\n\n            Karagöz oynatılan tiyatroda perde sensin\n            Sen o perdeyi dön de özün,hoş geldin desin"
        }
      ]
    }
  },
  "id": 202001252100
}