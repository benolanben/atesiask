{
  "article": {
    "header": {
      "date_value": "19 Nis 2020 01:01",
      "title": "B.İZ.DEN.İZ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/93721342_106331564281812_26523959862646451_n.jpg"
    },
    "main_article": {
      "quotes": [
        {
          "type": "metin",
          "text": "[B.İZ.DEN.İZ]\n            Damladan başka bir şey yok iken, perde deniz\n            Damlaya söz hakkı yok! Sudur, diyen \"Ben•deniz\"\n            Damlalar birleşerek dalga hâlinde derler\n            Allah’la perdelenmiş bizler saf saf ereniz\n\n            Denize varınca ayak izi biter, erenler işte o denizdedir!\n\n            Bu bedene düş.müş olmadan önce nice devirler geçirdiler, nefs-i küll'ün ayağı\n            bağlanmadan herşeyin ne olacağını biliyorlardı! Şimdi ol.anlar dalga gibi çok, deniz\n            gibi birdirler! Çok okunan kitapta: \"Biz\" diye konuşurlar.\n\n            Canlar bir•tek güneştir, beden pencerelerinde bir•birinden ayrılır oysâ bu insânî rûh\n            (nokta) ne bölünür ne de ayrılır; bölünme ve ayrılma (görüntüde) hayvânî nefistedir!\n\n            Başını suyun içine daldıran ne rengini ne dalgasını göremez kendinin! Çoklu sıfatlardan\n            geçen tek•zât’a dalar, ben deyip kendini denizden ayıran, kendinden geçince\n            kendindekiyle bir olur.\n\n            Dalga denizi bilmez ve deniz dalgayla artmaz; bu gelen dip dalgayı anladınsa deniz\n            oldun; artık sus..."
        }
      ]
    }
  },
  "id": 202004190101
}