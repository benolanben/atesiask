{
  "article": {
    "header": {
      "date_value": "23 Ara 2019 13:29",
      "title": "AYN.A♥️BAK.AN.LAR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/76990429_460153451542286_728451834623107962_n.jpg"
    },
    "main_article": {
      "quotes": [
        {
          "type": "metin",
          "text": "[AYN.A♥️BAK.AN.LAR]\n            Aynı suda iki kez asla yıkanılamaz\n            Herşey her an var ve yok! Bu sırrı bilen pek az\n\n            Herşeyin içi de O! dışı da O! Şey nerde\n            Sonsuz hızlı bir nokta ALLAH! Her an her yerde!\n\n            Herşeyde iç ve dış HAK! Şey saklı hangi birde?\n            Şey; kendini var sanan bir gölge bilincinde!\n\n            Nokta sıfır yâni GAYB! Sıfırda olmaz boyut!\n            Ne makrodur ne mikro! Ne yoğundur ne soyut!\n\n            Bu yüzden \"هو O\" diyerek tanımlar O kendini!\n            Kendini tanımak O'nun yegâne gerçek dini!\n\n            Deme: \"Ben de bileyim kendimi\" düşüp aşka!\n            Sen çizgisin! Hiçbir şey yok ki noktadan başka!\n\n            Kendini O, sâdece kendisi ile bilir!\n            Kendisini, kendine yâni yansıtabilir!\n\n            Kâinat denen ayna ortaya çıkar böyle\n            Aynaya bakan hep O, görüntüler kim söyle!\n\n            Görüntüler ALLAH’ın içinde bulunanlar\n            Gerçek evren ALLAH’ta, bunu anlayan anlar!\n\n            Kozmos’dan, quantum’a kopyadır her gördüğün\n            Doğum ve ölüm rüyâ; ne deprem var ne düğün\n\n            Kant der: Zaman iç-duyu mekân ise dış-duyu\n            Aslını bulana dek: Gel...Git: Göz açık uyu\n\n            Aynada resim varken ayna gözden silinir!\n            Aynanın GAYBolduğu bu misalle bilinir!\n\n            HAKK’ın bir an aynaya bakmaması: kıyâmet!\n            Kopya kalkar! Aslını bulan için selâmet!"
        }
      ]
    }
  },
  "id": 201912231329
}