{
  "article": {
    "header": {
      "date_value": "14 Oca 2020 01:46",
      "title": "NAMAZ HAVLUSU",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/79867381_547563705835018_7544058366245030302_n.jpg"
    },
    "main_article": {
      "quotes": [
        {
          "type": "metin",
          "text": "[NAMAZ HAVLUSU]\n            Rûh üflenince, Âdem diye okunanlara mîraç niyetiyle bir namaz manzûmesi:\n\n            Buyrukları yerine getiren çok, bilen az\n            Vicdânından özgeye baş eğmemektir namaz\n\n            Rûh üflemek\" toprağa tohumu serpmek demek\n            Çalış onu ağaç yap! Emeksiz yoktur yemek\n            [Hicr:29]\n\n            Namaza duran insân: özüne gebe bir Âdem\n            \"Çift eşini\" bulmaya, söz vermektedir o dem\n            [Nîsâ:1]\n\n            Namaz farzdır: Burnunu yere sür, günde beş kez\n            Büyüklük kuruntunu: \"AllâHÛekber\" deyip ez\n            [Müddessîr:3]\n\n            Gök kapıları \"yoğun olan cana\" açılmaz\n            İç bedeni arıtmak içindir bil HAK NAMAZ\n            [Arâf:40]\n\n            Kimlik kartı olmayan Huzur'a alınamaz\n            \"Yüzde, secde izleri\" yoksa boşuna namaz\n            [Fetih:29]\n\n            Zîrâ şeffaf olsa da madde, HAKK’a çıkamaz\n            Maddeden soyunmadan kılınamaz bir namaz\n\n            Rûhsuz çıkan can, hayvân şeklindedir: tapamaz\n            Sezmeliydi komşuyken RABB’ine, nedir namaz?\n\n            Demek gerçekten SALÂT imiş dînin temeli\n            YUSUF’u kuyusundan çıkarmaktır emeli\n\n            Habîbullâh kıldı gerçek namaz yalnız kendi özüne\n            Uydu: \"Yüzünü Ortaksız Dîn'e dön\" sözüne\n            [Rûm:30]\n\n            FITRAT değişmez, sâbit! ALLAH’tan ayrılamaz\n            Ancak yansır! Onunla bütünleşmektir namaz\n\n            ALLAH ile fıtratı! Bunlardan ayrılamaz\n            Resimde saklı ressam! Budur dosdoğru namaz\n\n            Fâtiha yedi âyet! Her namaz okumam farz\n            İç yüzüm dış yüzüme ayna gibi olur arz\n\n            Sinemdeki HAKK’adır! Göğsümdeki îmânım\n            Kendi rûhuma secde ile geçer her ânım\n\n            ALLAH duyar öveni\" dersin kılarken namaz\n            Konuşan da duyan da o an: sensin! Bilen az\n            [Semî Allahu Limen HamideHU]\n\n            Âmin dedikten sonra övmek için özümü\n            Okşarım ellerimle dıştan gerçek yüzümü\n\n            Yansıma, gölge! Yoktur gölgede vücût aslâ\n            Yansıyan, secde değil \"Şâhitlik\" eder asla\n            [Mâide:8]\n\n            Bak \"ALLAH ve her melek RESÛL’e selâm eder\"\n            Bize de \"O'na salât ile selâm edin\" der\n            [Ahzâb:56]\n\n            Salât ve selâm\" ile RESÛL’e... Biter namaz\n            Yoksa hiç bir ibâdet, bil kabûl olunamaz\n\n            Çünkü ona \"Elest'te\" ben \"Belâ\" demiş idim\n            Gördüğüm RABB’İ burda hatırladım:Şâhidim\n            [Arâf:172]\n\n            HAKK’a ortak koşmayı hiçkimse onaramaz\n            Aranılan RAB kalpte! Bunu anlatır namaz\n\n            Unutma! O'na varan en kısa yol, namaz kılma eylemi değil namaz kılandır!\n\n            NOT: Peki... Namaz ve sûretteki havlu ne alâka erenlerim?\n            Havlu deyip geçme! O bile namazın sırrını çözmüş, temiz yüzlere yüz sürüp durmakta\n            vesselâm"
        }
      ]
    }
  },
  "id": 202001140146
}