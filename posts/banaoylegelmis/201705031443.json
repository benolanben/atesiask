{
  "article": {
    "header": {
      "date_value": "3 May 2017 14:43",
      "title": "4 KAPIDAN YOL TARÎFİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/18161686_1962025844027717_4849218974279270400_n.jpg"
    },
    "main_article": {
      "quotes": [
        {
          "type": "metin",
          "text": "[4 KAPIDAN YOL TARÎFİ]\n            Gönül dûr olma şer'îden seni sayd itmesin dünyâ \n            Edâ it emrini Hakk'ın sakın elden çıkar 'ukbâ\n\n            Hisâr-ı şer'i muhkem tut hevâ-yı nefse aldanma\n            Şeyâtin 'askeri tâ kim metâ'ın itmesin yağma\n\n            Görünmezsin şerî'atden işün bitmez benim 'ömrüm\n            Muhammed Mustafâ(as) hakkı olursun 'ilmilen deryâ\n\n            Gözün aç pîre-zen dehrin igen mekrine aldanma\n            Sakın kim zeyn idüp kendin sana zehrin sunar hurmâ\n\n            Şerî'at kapudur evvel ikinci gel tarîkat gör\n            Haber al sırr-ı Ahmed'den(as) ne yüzden gösterir rü'yâ\n\n            Dolaş cân ile hizmet it mücellâ eyle dil levhin\n            Nazar kıl şeş cihetinden görüne Hazret-i Mevlâ\n\n            Üçüncü ma'rifetdür kim rumûz-ı ders-i 'uşşâkı\n            Okursun levh-i kudretten bilürsün kandedür Mevlâ\n\n            Budur maksûd olan âhir ki dördüncü hakîkatdur\n            Kim oldur cümlenün aslı ne kim var halk olan eşyâ\n\n            Bu nazmım eyleyen icrâ bu gün 'âlemde ey zâhid\n            Geçer menzilleri bir.bir olur âlem-i kübrâ\n\n            Güzâr olmazsa menziller hevâ-yı nefsilen âhir\n            Görünür özge sûretden kaçan kim haşrolur mevtâ\n\n            Gezer ol nice bin yıllar belâ vâdîlerin bir.bir\n            Yanar nâr-ı cahîm içre olur kârın anun eyvâ\n\n            Hulûldür sanma ey zâhid o sûret kesbdür anın\n            Odur kim rûz-i mahşerde olur âlemlere rüsvâ\n\n            Olur mu hiç hulûl ol kim ne kim var cümle mevcûdât\n            Olar bir nûr-i vâhid ol ser-â-ser kaplayan her câ\n\n            Bu nazm-ı pâkin ey Nakşî kabul itmezse münkirler\n            Görürler Yevme Tüblâ'da kaçan kim irüşür ferd.â"
        }
      ]
    }
  },
  "id": 201705031443
}