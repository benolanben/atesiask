{
  "article": {
    "header": {
      "date_value": "9 Şub 2020 02:22",
      "title": "GAM YEME",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/83482973_623934645047972_3142260548031673027_n.jpg"
    },
    "main_article": {
      "quotes": [
        {
          "type": "metin",
          "text": "[GAM YEME]\n            Her şeyin kendine ait bir yeri var, her şey kendi yerini bulduğunda huzura kavuşuyor.\n\n            Senin ihtiyacın olan, yine senin vücudunda, O’da her an kendini sana hissettiriyor, can\n            bağışlıyor!\n\n            Allah \"Kulum her nefeste sendeyim\" diyerek, her dem sana aşk ile birlik mesajı\n            gönderiyor! O'nunla dopdolusun, bir bilsen kendine \"ben diyecek\" zerre\n            yer bulamazsın!\n\n            Başına gelenler dert sandığın musîbetler neymiş ki! Senin tekâmülün için ilaçtır onlar!\n            Güneş sadece yakmaz, ısıtır ve pişirir de âgâh olasın.\n\n            Senin tek dayanağın, sâhibin olan sonsuz, sınırsız mutlak güç Allah:\n\n            Yay’ına dayanmadan, güçsüzdür en güçlü ok\n            Dayan öz benliğine! Senden daha asîli yok\n\n            Seni gözler hep rûhun! Uyarır vicdân ile\n            Kendinin huzurunda, küçülme bile bile\n\n            Seni yaratan seni 24 saat boyunca terk etmiyor, ne bir uyku, ne bir uyuklama! Her\n            nefeste kendini hissettiriyor.\n\n            O zaman sende O'nu unutma, özünden gelen birliğin gücünü hisset ki çağın hastalığı\n            bunalım, stres sen O'nu unuttuğun an, ben yalnızım dediğin anda başlıyor!\n\n            Unutma ki karamsarlık, teslimiyetten uzaklaştığın an, isyan, tevekkülden uzaklaştığın\n            an, korku, O'na güvenmediğin anda başlıyor.\n\n            Sen sakın Allah’ı unutma, o zaman asla bunalıma düşmezsin. Sıkılsan da, üzülsen de,\n            O’nun sevgisi seni hemen dalga olan üzüntüden, deniz olan aslına döndürür. Derin bir\n            nefesle farkına var, kendine gel\n\n            O'na güven kardeşim\n            O’na teslîm ol kardeşim\n            O’na tevekkül et kardeşim\n            Çünkü o seni yaratandır\n            Sana, senden yakındır\n            Seni başıboş bırakmamıştır\n            Her an sendedir\n            Tenini de canına da tutandır\n            Senin nefesindir, canındır\n\n            Dön ümitsizlikten yön ümit\n            Dön karanlıktan ışık var nûra git\n\n            O gün, uydurdukları (kurguladıkları, hayal ürünü, evhâm) şeyler kendilerinden kaybolup\n            gitmiş; Allâh’a (varlığın işleyiş yasalarına, Sünnetullâh gerçeklerine) teslîm\n            olmuşlardır!\n            [Nahl:87]\n\n            Her şeyiyle ancak Allah’a teslim olanlar, her an barış ve huzur içinde olanlardır.\n\n            Eğer sana hile yapmak isterlerse, muhakkak Allâh sana yeter! O ki, yardımı ve diğer iman\n            edenler ile seni desteklemiştir.\n            [Enfâl:62]\n\n            Sana Allah yeter. O’dur senin dayanağın, O’dur yardım bulacağın!\n\n            Âşık da keder n'eyler\n            Gam halk-ı cihânındır\n            Sen yoksun o benliklikler\n            Hep vehm ü gümânındır"
        }
      ]
    }
  },
  "id": 202002090222
}