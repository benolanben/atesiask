{
  "article": {
    "header": {
      "date_value": "17 May 2018 20:25",
      "title": "KİM NEREDE YATAR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/31920821_247559099147295_1773454234889486336_n.jpg"
    },
    "main_article": {
      "quotes": [
        {
          "type": "metin",
          "text": "[KİM NEREDE YATAR]\n            Katresinde eşkimin deryâ-yı âteş-zâ yatar\n            Zerresinde mihrimin hurşîd-i evc-ârâ yatar\n            Olma Leylâ-cû gönül! Beyhûde sen âfâkda\n            Sen sana yol bul ki sende sevdigin Leylâ yatar\n            Küll-i mutlak rûşenâ cüz’-i mukayyedden müdâm\n            Şebnem-i nâcîzin âgûşunda bir deryâ yatar\n            Bak nasıl sığmış türâba sığmayan dünyâlara\n            Bir avuç toprakda bin Key-hüsrev ü Dârâ yatar\n            Zîr-i enkâzında ey mey-hâne-i vîrân senin\n            Sad-şikeste tevbe-i mestân-ı mey-peymâ yatar\n            Sînede feyz-i garâmı kim tahayyül itse dir:\n            Dâmen-i Meryem’de Rûhu’llâh cân-bahşâ yatar\n            Çeşm-i mest-i yâre Muhyî ile bir ‘atf-ı nigâh\n            Kûşe-i mihrâbda pür-neş’e-i bî-pervâ yatar"
        }
      ]
    }
  },
  "id": 201805172025
}