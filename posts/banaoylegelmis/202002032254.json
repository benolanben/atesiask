{
  "article": {
    "header": {
      "date_value": "3 Şub 2020 22:54",
      "title": "HER NEF(E)S",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/83208499_531161410838963_1360342286275065319_n.jpg"
    },
    "main_article": {
      "quotes": [
        {
          "type": "metin",
          "text": "[HER NEF(E)S]\n            Bütün sözler gecedir, gündüzü bu\n            Rüzgâra sövmeyin: Rahmân’ın nefesidir yâ hû\n\n            Nefessiz bir insan sâdece cesettir ve insansız bir nefes de havada bir nemdir.\n\n            Rahîm olan Rabbin selâmı her nefes âlemleri doldurur mâdem, Nefhâ-i Rahmân olup içimize\n            dol.an her nefesi Hak Dost'tan bil! Unutma, tulumdaki hava önce tulumcudaydı!\n\n            Mazhar-ı Hayy olduğiyçün hava ve suyun aslı bil\n            Nefha-i Rahmânî'den dünyâ ve ukbâ \"Hû\" çeker\n\n            Bu sefer, ne çektiğinin farkında olarak, içine derin derin bir nefes çek, işte böyle\n            böyle içinde taşıdığından, seni içinde taşıyana uyanır, aslıyla kucaklaşır insan:\n\n            Sen nefha-i Rahmân'sın, hem Hazret-i insânsın,\n            Bil, Mazhar-ı Yezdân'sın, bul Vahdet-i Mevlâ'yı\n\n            Herşey bir tek nefestir; cümlesi yel içinde... Dünya ile insan arasında nefes alın... Ne\n            varsa içinde; içeride olduğunuzu bilin.\n\n            Zâten kendini yaşamayan insan, aldığı nefesi veremeyen biri gibidir! Böylesi bir nefesle\n            dirilip nefisten geçmeyene, gerçek duvağını açmaz.\n\n            Tenden kabuğun, kıldan duvağın altında o nefesi b.ekleyenden tenhâda işitildi:\n\n            Aslında hiç yalnız kalmadın, bir nefes kadar yakınım sana..."
        }
      ]
    }
  },
  "id": 202002032254
}