{
  "article": {
    "header": {
      "date_value": "21 Eki 2020 07:04",
      "title": "UMUTREHBERİ KİTABI'NDAN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[UMUTREHBERİ KİTABI'NDAN]\n            Zihin tarlasında kavram otlayıp geviş getiren, uygulaması olmayan felsefeci benliğinden\n            usanmıştım.\n\n            İçi boş kavramlara, zuhûrda olmayan hazır-ezber bilgilere, hâsılı başkalarının\n            tanrılarına tapmaktan yorgun bir halde, içerden açılan kapıya vurdum:\n\n            - Tanrı var mı?\n            - ...\n\n            \"Cevap vermedi\" yazmak yerine\n            \"Ulvî sessizliğini bozmadı\" söylüyor üç nokta\n            ...\n            Ben varsam tanrı yok, tanrı varsa ben yoğum!\n\n            Benim, ben sandığım şey yıkılmadan aslım açığa çıkmayacak! Bundan emindim. İşte bu\n            yüzden, bugün perdeyi aralamaya, iki şeyi ayıran \"zan köprüsünü\" yıkmaya\n            kararlıydım:\n\n            Yık sûreti yıkılmadan, boz nakşını bozulmadan\n            Su gibi alçağa yürü, ummânı iste bul bugün\n\n            Çünkü hayattan hiçbir beklentim kalmamıştı, kime sığınmışsam put olmuştu ve kendini asla\n            yedirmiyordu...\n\n            Beklentim varsa eklenti olurum\n            Beklenti biterse ben kendim olurum\n            Olup dururum, olup dururum\n\n            Ne ilginçtir ki Arapça'da Mevlâ, hem \"âzat eden efendi\" hem \"âzat\n            edilen köle\" demekti.\n\n            Âlem cümlesindeki tutumuna göre \"Mevlâ\" resmi başka başka:\n            Beklenti içinde ümit bağladığına köle, beklentisiz ümit kestiğinden hür olursun!\n\n            Kendisine güvenip ümit bağladığın her şey, senin ilâhındır\n\n            Perde kalksa gördüğüm değişmez dedi O ZÂT\n            Gördüğün her şey perde! Kaldır sen de ol azat"
        }
      ]
    }
  },
  "id": 202010210704
}