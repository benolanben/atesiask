{
  "article": {
    "header": {
      "date_value": "8 May 2017 10:48",
      "title": "EVVEL.İNDE BİR HÂDİSE VAR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/18298803_168013633726970_7722537342090608640_n.jpg"
    },
    "main_article": {
      "quotes": [
        {
          "type": "metin",
          "text": "[EVVEL.İNDE BİR HÂDİSE VAR]\n            Kimse olmaz nefse 'ârif kâmil insân olmasa\n            Dürr olur mı âb-i nîsân vâsıl-ı yem olmasa\n\n            Şâh-ı bî-ma'zûl olur gencine-i fakrı bulan\n            Şân-ı fakrı kim bilürdi İbn-i Edhem olmasa\n\n            Gel \"nefahtü fîhi min ruhî\"nün anla sırrını\n            Kimse bulmazdı hayat-ı bâkî ol dem olmasa\n\n            Murg-ı cânı beyza-i tenden tevellüd eylemez\n            Nefsini 'akd eyleyüp bir merde mahrem olmasa\n\n            Sûret-i insânı mir'ât eylemişken vechine\n            'Aksini görmezdi hergiz sırr-ı mübhem olmasa\n\n            Böyle teslim eylemezdi tavruna erbâb-ı 'aşk\n            Derd-i 'aşk-ı yâr-i can sana müsellem olmasa\n\n            Âşinaluk tâ ezeldendür Sezâyî yâr ile\n            Bu taleb kanden gelür rü'yet mukaddem olmasa"
        }
      ]
    }
  },
  "id": 201705081048
}