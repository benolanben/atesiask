{
  "article": {
    "header": {
      "date_value": "16 Şub 2019 07:04",
      "title": "ŞAH VELÎ HALVETÎ BEDRİYYESİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/51700573_109824783339772_8961822612836370265_n.jpg"
    },
    "main_article": {
      "quotes": [
        {
          "type": "metin",
          "text": "[ŞAH VELÎ HALVETÎ BEDRİYYESİ]\n            Hüve’ž-žāhirle žāhir oldı 'ālem\n            Hüve’l-bāŧınla olur yine mübhem\n\n            Hüve’ž-žāhirle pes keşf oldı esrār\n            Hüve’l-bāŧınla çün setr ola tekrār\n\n            Hüve’ž-žāhir hüve’l-bāŧınla Ķur’ān\n            Kimine keşf olup kimine pinhān\n\n            Hüve’l-evvel hüve’l-āħir di dilden\n            Anāśır çirkini yuyasın elden\n\n            Göre tevĥįd nūrın diye sālik\n            Küllü şey’in siva’llāhi hālik\n\n            Nedür ger diseler keyfiyyet-i Hū\n            Di derdile “Lā ilāhe illā Hū”\n\n            Žāhir oldur bite her dem meyvesi\n            Ŧā-hā“Yāsįn” ola elma ayvası\n\n            Bāŧın” oldur bį 'aded deryā-yı Hū\n            Śuvara her dānesin enhār-ı Hū\n\n            Büstānuñ ism-i a'žam śāĥibi\n            Saŧvetįnüñ yoķluķ oldı ŧālibi\n\n            Limeni’l-mülk kim bu nevbet bes tamām\n            Ķahr elinden döküle tā śubĥ u şām\n\n            İrci'į 'aynından içre kim ki āb\n            İrüşür bu 'ayna olur fetĥ-i bāb\n\n            Belāya śabr olmazsa kişi āh\n            Bir özge Rabb ŧaleb ķılsun dir Allāh\n\n            Ki olsun nūr-ı Aĥmed hem vesįle\n            Pes “en'amte 'aleyhim” bu sebįle\n\n            Bidāyet nūrını derk ide sālik\n            Nihāyet “küllü şey’in” ola “hālik”\n\n            Geç suāli hem cevābı fāriġ ol\n            İbn-i vaķt ol saña keşf ola bu yol\n\n            Bu bezme bir ķadem baś ey Ĥabįb’üm\n            Sevinsün vaślıla cānı ġarįbüm\n\n            Ķamer gibi iki şaķķ eyle ey māh\n            Bu ķalbi tāki ŧola nūru’llāh\n\n            Açıla cān gözi küĥl-i celāle\n            Ki lāyıķ ola baş gözi cemāle\n\n            Eĥad ismini Aĥmed mįmine hem\n            Getür eyle biri birine hem-dem\n\n            Ħudā nūrından olduñ çünki ĥāśıl\n            Senüñ ġayruñ senüñle oldı vāśıl\n\n            Muķaddes rūĥına biñ biñ kelāmum\n            Ola āline etbā'a selāmum"
        }
      ]
    }
  },
  "id": 201902160704
}