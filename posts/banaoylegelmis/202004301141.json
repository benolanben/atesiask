{
  "article": {
    "header": {
      "date_value": "30 Nis 2020 11:41",
      "title": "GAYB•Î",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/95441999_230976578138694_9183252494234071956_n.jpg"
    },
    "main_article": {
      "quotes": [
        {
          "type": "metin",
          "text": "[GAYB•Î]\n            Hakk’ın özelliğidir, içindeki her ismi\n            İçi dışı ALLAH’ken! Kaldır ortadan cismi\n\n            ALLAH’ın her ismine, ayna olandır Âdem\n            Secde ismedir! Ayna zâten görünmez o dem\n\n            Aynadaki! Bakanın ayni! Kendisi değil\n            ALLAH ve kul farkı bu! Bu büyük sırra eğil\n\n            Yansıma der: Ben doğmadım ve doğurmadım!\n            O an konuşan kul değil ! Yansıyan Allâhım\n\n            ALLAH duyar öveni dersin kılarken namaz\n            Konuşan da duyan da O an sensin! Bilen az\n\n            Yansıma, gölge! Yoktur gölgede vücûd asla\n            Yansıyan, secde değil! Şâhitlik eder asla\n\n            İsmi, ismin sâhibi bilir! Yansıyan O ya!\n            Camı ayna yapan şey: arkasındaki boya\n\n            ALLAH’ın boyasına boyanın diyor âyet\n            Yansıma mümkün değil! Işık yok ise şâyet\n\n            Yansıyandan! O ışık! ALLAH’ın bir ismi: NÛR\n            Evlâd-ı ABDULLÂH MUHAMMED O! Ne onûr\n\n            Yansıma ne içinde aynanın ne dışında\n            İsmi! Yine kendine nakleden o ışında\n\n            Yer ve göklerin nûru! O ışının bir ismi\n            Gerçek Gayb O! Çünkü yok yer ve göklerin cismi\n\n            Görünmeden gösterir! Nûr! Aynen ALLAH gibi\n            Gösterdiği de kendi! Gayb’ın, Gayb’dır sâhibi\n\n            Evren Gayb ! Yansıyanlar çünkü onu kapladı\n            Bu görünmez aynanın işte! Gayb oldu adı\n\n            Yansıma kalktığı an! Çıkar yansıtan cisim\n            Alır o AYNA veya HIZIR gibi bir isim\n\n            Yansıyan ve yansıtan! Görülemez ayni an\n            BİZlerdir! İç âlemden, dış âleme yansıyan\n\n            İç ve dış benim der HAK! Ayna da yok arada\n            Kendi, kendine yansır! Rüyâdayız burada\n\n            Gayb’ı kimse bilemez der ALLAH bu nedenle\n            Var edilen de ayni! Demek ki vâr eden'le\n\n            Bu sırrı çözmek mâdem imkânsız akıl ile\n            Gayb'ın kendisi olan ALLAH’tan yardım dile\n\n            Yâni kendi kendine kalma artık ecnebi\n            HAK DOST adını taşır! Dikkat et her bir Nebi\n\n            Güneş sırf ışık! Saklar ışık ile kendini\n            Gayb'ında saklı kayb'ı bulmaktır! FITRAT DÎN'i\n\n            İşte bu, çok insânın bilmediği HANÎF DÎN\n            Toprak yüzüne, nûr yüzünü kıble edin\n\n            Nereye dönerseniz, ALLAH’ın orda yüzü\n            Kâbe’nin içine gir! Diye anla bu sözü\n\n            LÂ İLÂHE İLLALLAH Meleklerin secdesi\n            Secde ancak ALLAH’a! Âdem olmuş perdesi\n\n            Bâtınım, gizli ve sınırsız içim ile zâhirim, âşikâr sınırlı dışım arasında\n            alışkanlıklardan bir kimlik örmüş içine ben, dışına âlem demişim oysa arada ne perde var\n            ne de mâni olacak etten bir duvar; sâdece koyu bir cehâlet, derin bir aymazlık; uzun\n            hikâye\n\n            Meğer aşkı seversen uyanasın..."
        }
      ]
    }
  },
  "id": 202004301141
}