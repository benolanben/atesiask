{
  "article": {
    "header": {
      "date_value": "18 May 2020 18:35",
      "title": "GECENİN GERÇEĞİNE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/98458359_181005929830241_7374855638789207149_n.jpg"
    },
    "main_article": {
      "quotes": [
        {
          "type": "metin",
          "text": "[GECENİN GERÇEĞİNE]\n            Onlar ki gecelerini, Rablerine secde ederek (YOKluklarının farkındalığıyla) ve kıyamda\n            (varlıklarında kâim olan Kayyûm’un müşâhedesinde) geçirirler.\n            [Furkân:64 Meâli]\n\n            Takvim yaprağının gösterdiği târih yeter mi sana bayramı getirmeye ey can?\n\n            Arş takvimi göstermeli hep Leyle-i Kadr'i\n            Vuslat demi o ki yok nefsinin artık ona gadri\n\n            GADR: Haksızlık etme, bir kimsenin zarara uğramasına sebep olma; hâinlik, zulüm, cana\n            kıyıcılık!\n\n            LEYLE-İ KADR: Bir ömre bedel, bir ânında yokluğun tam hissedildiği, kendi kitabının\n            okunmaya başlandığı gece\n\n            HAK, karanlık ışıkta saklı olan hazine\n            Bilinmek için ister sonlu vücûda ine\n            Kadîr gecesi kâlbin ALLAH özlemi diner\n            İsimler, birer melek Hak RÛH olarak iner\n\n            Melek, insân şeklinde arza iner der RAHMÂN\n            Senin de şeklin insân! Melek inişi bu an\n            Her meleğe, Âdem'e secde emri verildi\n            Red eden İblîs olur! Teslîm ol! Budur îmân\n\n            Es-selâmu aleykum der, o vakit HAK sana\n            Çünkü artık kendisi misâfirdir insana\n            Kalbinde ağırla bu şeref misâfirini\n            Kadrini bil! Eriştin Kadir denen o ana\n\n            Çok tâlihli kimseler için şöyle söylenir: anası onu kadir gecesi doğurmuş!\n\n            Öyle yazıldı öyle olsun; inecek olan insin de gidip gelmekten kurtulunsun inşallah\n\n            Yakına gelene, bir sır vereyim sonunda:\n\n            Kaderin saptandığı! KADİR denen bilmece\n            RABB•ine ilk andını yenilediğin gece\n\n            Söz vermek, dinin başı ve sözünde durmak, dinin sonunda!\n\n            Biliyor musun O aslâ \"beni ara\" demedi HATIRLA dedi, \"gel\" demedi\n            DÖN dedi!\n\n            Sözünde durana, gerçeğini hatırlayana, tâ fecre kadar selâm olsun cânım erenlerim"
        }
      ]
    }
  },
  "id": 202005181835
}