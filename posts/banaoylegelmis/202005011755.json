{
  "article": {
    "header": {
      "date_value": "1 May 2020 17:55",
      "title": "KUŞLARA SERBEST",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[KUŞLARA SERBEST]\n            Kendi göğünden düşen bu şiir\n            Yürüyerek gezilebilen\n            Büyük kuş kafesini\n            Ana yurdu sanan\n            Kafeste doğduğundan\n            Nasıl uçtuğunu unutan\n            Kalbi bir buluta takılı kalan\n            Düş.müş insana yazıldı\n\n            Nefesi deniz olan\n            Adını dâim anan\n            Bir nakarat uçurdu\n            Kuşlara serbest\n            Ayağı yere basana\n            Yasak doluydu\n            Aşka uyuldu\n            Büyü bozuldu\n\n            Yâri güzel olanın\n            Aklı başta ne gezer\n            Kuşlara serbest\n            Güzel sevme derler\n            Nasıl sevmeyem\n            Çatık kaşın arasında\n            Yüze gülen benleri var\n            Kime azar ona nazar\n            Kuşlar yasak mı takar\n\n            Kuşlara serbest\n            Gözsüze yasak bu rüyâ\n            Hem dua istediği dala konabilir\n            Açık pencereden bakabilir\n            Âmin diyen iyi bilir\n            Emîn olan uçabilir\n            Yeri seveni, yer elbette yer\n            Kuşları sevene yeri dar gelir\n            Güzel seven uçabilir\n\n            Kuşlara serbest aşk uçuşu\n            Uyu(L)ması serbest bir kuşta huşu\n            Dünya çok çekicidir, tuz.ağı bu şu\n            Er.çekimine kapılan hüma kuşu\n            Yer.çekiminden buldu kurtuluşu\n            Çıkmaz artık o dik yokuşu\n\n            Kuşlara serbest bu koku\n            Kitaptan tebâreke'yi bul oku\n            Kuşları havada tutan benim\n            Buyurur bu düzeni bir yapan\n            Bu düzeni bir bozan Rahmân\n            Uyanır düzeni bozulan\n            Rüya sanır dertli ozan\n            Vallahi hepsi zan\n            Okundu ezan\n\n            Şiirde yeri var: kuşlara serbest\n            Yerim dar oynayamam diyen\n            Geline yasak, dünya yalan\n            Ev değil saray kursan\n            Vallahi sonu talan\n            Düzeni bozan\n            Dü•zen bozar\n\n            Yuvası kalpte olan kuşlara serbest\n            Kim ki aldı bozulmayan abdest\n            Bu sırrı duydu bir erden alan dest\n            Zevkle bulama•yan çekti azap herkes\n            İçinde aşk olmayan iki satırı kes\n            Namaz dön namazı\n            Eğer olursa râzı\n            Yazana serbest\n            Namazı yaşayana\n            Naz•mı•serbest\n\n            Dön namazından\n            Selâm ile çıkılmayan\n            Âlemi tek bir yüz bilen\n            Namaz ki bitmesi olmayan\n            Ancak kuşlara serbest\n            Uçmayı hastalık sayan\n            Kafeste doğan kuşlara\n            Yasak bu namaz\n            Dayanamaz\n\n            Böyle böyle kuş dilinden\n            Okunur ezanımız\n            Dön namazı bilenler\n            Çekerler nazımız\n            Pek azımız\n\n            İsmi göklerde Ahmed olan duyar\n            Gönülde bencileyin bin evlâdı var\n            Durmaz gezer ümmet arar\n            Can kuşunu eyleme âşikâr\n            Ham görene olur zarar\n            Elime su dök azar azar\n            Yara•sızlar su sızlar\n            Âh•sızlar\n\n            İçe çekilen bu şiirin sonunda\n            Geldiğin yerden serbest bir kuş\n            Manânın üstünü örttü uyuyanlara\n            Aslından haber soranlara\n            Selâm söyledi duyanlara\n            Ve cıvıl cıvıl çoğaldı bu selâm\n            Ve aleyküm selâm\n            Ve sâde selâm\n            Azaldı kelâm\n            لا"
        }
      ]
    }
  },
  "id": 202005011755
}