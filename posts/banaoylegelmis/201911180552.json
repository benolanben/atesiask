{
  "article": {
    "header": {
      "date_value": "18 Kas 2019 05:52",
      "title": "HAK DOST: HABÎB el-ACEMÎYYÜ'L VELÎ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/75572949_477981002815162_1086259393469693784_n.jpg"
    },
    "main_article": {
      "quotes": [
        {
          "type": "metin",
          "text": "[HAK DOST: HABÎB el-ACEMÎYYÜ'L VELÎ]\n            Habîb Sultân, evin karanlık olduğu bir sırada elindeki iğneyi yere düşürmüştü. Ev birden\n            aydınlandı. O, hemen iki eliyle iki gözünü kapatarak, \"Hayır, hayır (böyle\n            harikulade haller istemem), biz çıradan başka bir şeyle iğneyi aramayı bilmeyiz,\"\n            buyurdu.\n\n            Kitabı doğru okuyamadığı için kendisine “Acemî” nisbesinin verilen bir yüce sultân.\n            Rivayete göre Habîb hazretleri namaz kılarken âyetleri yanlış telaffuz ettiğinden\n            Hasan-ı Basrî(ks) onun arkasında namaz kılınamayacağını düşünmüş ancak rüyasında, kılmış\n            olduğu bütün namazların Habîb’in arkasında kılacağı namaz hürmetine kabul edileceği\n            çünkü dili düzeltmekle kalbi düzeltmek arasında büyük bir fark bulunduğu kendisine\n            bildirilerek uyarılmıştır. Bu rivayet, bâtını zâhirden üstün tutan tevhid zevkinin de\n            doğduğu yerdir.\n\n            Habîb bir gün huzûr-ıla niyâza\n            Durup el bağlamış-ıdı namâza\n\n            Hasan irişdi nâ-geh ol araya\n            O dahı diledi kim ana uya\n\n            Görür ki el-hamdu'yı el-hemd okudı\n            Namâza uymadı anunla kodı\n\n            Didi kim bu henüz Kurân'da âciz\n            Namaz olmaya bes ardında câiz\n\n            Varuban başına kıldı namâzı\n            Ki ider 'âmdan has ihtirâzı\n\n            Namazı kıldı başladı niyâza\n            Hemân-dem irdi hâtifden avâze\n\n            Ki ey mağrûr-ı elfâz u ibâret\n            Ticâret uman ü iden hasâret\n\n            İbâdet kim seni eyledi mağrûr\n            Düşürdü bu fazîletden katı dûr\n\n            Kemânından fazilet okı çıkdı\n            Binâ-yı tâ'atını cümle yıkdı\n\n            Çü buldun-ıdı çıkardun elinden\n            Ne hâsıl ola bes senin bilinden\n\n            Eğer sen ayrı kılmasan namâzı\n            Kılardın perde-i tâ'atde sâzı\n\n            Hasendir gerçi kim hüsn-i ibâdet\n            Velî ahsendir andan doğru niyyet\n\n            Çün olmadın işârâtına keşşâf\n            İbârâtun-ıla bes urmagıl lâf\n\n            Gönül kim ola doğru Hakk'a beste\n            Ne gam olsa dil eğri vü şikeste\n\n            Muhabbet kûyının olma garîbi\n            Alîl ol tâ ki bulâsın tabîbi\n\n            Dünyasını değiştirdikten sonra bir derviş anlatıyor: \"Habib'i yüce bir\n            mertebede görmüş ve (içimden) nihayet o bir Acemdir, bu mertebeyi nereden buldu?\"\n            demiştim. (Hatiften) bir ses geldi: Evet Acemdir ama Habîb'tir [Âşık] .\n\n            En sevgili'nin âşıklarından\n            Habeşli köle Rebah’ın oğlu olarak doğan, Hazret-i Bilal’in ‘Şın’ harfini telaffuz\n            edemediğini bilirsiniz değil mi?\n\n            Bilâl-i Habeşî “Eşhedü” diyemez “Eshedü” derdi. Bilal’in ‘Sin’i, Allah katında ‘Şın’dı."
        }
      ]
    }
  },
  "id": 201911180552
}