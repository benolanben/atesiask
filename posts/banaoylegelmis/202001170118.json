{
  "article": {
    "header": {
      "date_value": "17 Oca 2020 01:18",
      "title": "BÜTÜN.MESELE.BİR.MESELE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/82998302_129071888198418_8916731082672001007_n.jpg"
    },
    "main_article": {
      "quotes": [
        {
          "type": "metin",
          "text": "[BÜTÜN.MESELE.BİR.MESELE]\n            Kadîm bilgelerin, çağlar boyu aktardığı tek gerçek budur: FÎHİ MÂ FÎH: Ne ararsan\n            kendinde ara ve her şey senin içinde!\n\n            Arştan arza kadar damla damla akarak, ten ile bürünme ve insan olarak görünmenin\n            tek amacı, Birliği, çoklukta idrak etmek, ikiden biri bilmek içindi.\n\n            Bunu anlatmak için dinler geldi fakat ataları uyarılmamış örtülü idrakler üzerinde bir\n            tesirleri olmadı. İnsanlık daha da maddeye gömüldü ve daha derin uykulara daldı. Arifler\n            manâları açtılar, derinleştiler ancak yine anlaşılamadılar.\n\n            Özlü sözleri ancak tekerleme gibi tekrardan ileri gidemedi. Anlayışlara ulaşamadı.\n            Verdikleri mesaj çok açıktı, her şeyi ayan beyan sembollerle aktardılar.\n\n            Dünya ile insan arasında nefes alın, içerde olduğunuzu bilin. İçerde olan bir Tanrısal\n            Öz'ünüz vardır ki o her şeyi en iyi bilendir. Dışarıda ise uykuda olan bir\n            bedendir.\n\n            Farkında olunmasını bekleyen mutlak akıl içeriden devamlı olarak sinyaller yollar oysa\n            dondurulmuş bir zekâya sahip insan bunu bir türlü bilemez. Ve insan kendini sevmediği,\n            aslını özlemediği için asla uyanamaz.\n\n            Uyanması için beden mezârını sabırla kazıması ve içindeki ışığa, gizli hazîneye ulaşması\n            gerekir ve bunu içten içe istemesi, çok istemesi, hep istemesi gerekir vesselâm"
        }
      ]
    }
  },
  "id": 202001170118
}