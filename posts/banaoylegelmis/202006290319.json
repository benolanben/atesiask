{
  "article": {
    "header": {
      "date_value": "29 Haz 2020 03:19",
      "title": "TEMİZ EYLEM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[TEMİZ EYLEM]\n            O hâlde\n            kim Rabbine kavuşmayı (varlıkta açığa çıkışını yaşamayı) umuyorsa sâlih amel işlesin\n            (insan hakîkatının gereği, sünnete uygun, mârifete mutâbık) içinde benlik olmayan temiz\n            eylemde bulunsun ve Rabbi’nin ibâdetine birini ortak koşmasın. [Kehf:110 Meâli]\n\n            Acaba hangi ameldir ki dedi Hak\n            Kim işlerse görecek beni mutlak\n\n            Bana ve ana-babama rızık olarak verdiğin nimete şükretmeme, razı olacağın sâlih amel\n            işlememe (sevk ve idârem elinde olarak) beni muvaffak kıl ve rahmetinle sâlih kullarının\n            içine dâhil eyle [Neml:19 Meâli]\n\n            Velî olmaz kişi, taşlanmayınca\n            Sivâ endişesi boşlanmayınca\n\n            Kemâle eremez sâlik diriğâ\n            Bu aşkın oduna haşlanmayınca\n\n            Söğütte hiç biter mi tatlı elma\n            Yarılıp, sarılıp aşlanmayınca\n\n            Yiyemez körpe kuzu türlü otu\n            Büyüyüp günbegün dişlenmeyince\n\n            Ne denlü aklı olsa da kişinin\n            Okumaz hocaya başlanmayınca\n\n            Dahî başlanmak ile âlim olmaz\n            Çalışıp dersine düşlenmeyince\n\n            Sabî, baliğ hemen âkîl olur mu\n            Nice yıllar geçip yaşlanmayınca\n\n            Amel çokluğuna yok itîbâr hiç\n            Kulundan Hâlık'ı hoşlanmayınca\n\n            Gel ey Kuddûsî! Sen de olma tembel\n            Vücûd bulmaz, bir iş işlenmeyince\n\n            Eğer insanlar, zor durumdaki birine yardım ettiklerinde, yardım görenin saf sevincinin\n            bir enerji bulutuna dönüşüp kendi etraflarını sardığını ve kendilerini hastalık sıkıntı\n            gibi belâlardan (negatif enerjilerden) koruduğunu bilselerdi, sokak sokak gezip dilenci\n            ve yardıma muhtaç canlı ararlar, varını candan vererek, onların (özellikle de küçük\n            hüzünlü çocukların, çaresiz canlıların) sevinçlerini mutluluklarını satın alır, zırh\n            gibi kuşanırlardı.\n\n            Hazîne budur; Hak Dost sözüdür\n            Bütün sözler gece, bu gündüzüdür:\n            Hastalarınızı sadaka (hiçbir karşılık beklemeden yapılan iyilik, sâlih amel) ile tedâvi\n            ediniz\n\n            Amel ki tertemizdir işit imdi\n            Ki sen de ona göre iş et imdi"
        }
      ]
    }
  },
  "id": 202006290319
}