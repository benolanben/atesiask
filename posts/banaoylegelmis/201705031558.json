{
  "article": {
    "header": {
      "date_value": "3 May 2017 15:58",
      "title": "DAHL İDENLERE CEVÂB",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/18252779_1711841012442695_632178645774893056_n.jpg"
    },
    "main_article": {
      "quotes": [
        {
          "type": "metin",
          "text": "[DAHL İDENLERE CEVÂB]\n            Gel bana dahl itme zâhid kim özindür dört kitâb\n            Pendimi gûş eyle lutf it dinüni itme harâb\n\n            Mâ-verâ-yı ilmi fehm it seç arazdan cevheri\n            Anla sarrâf-ı cihân ol seyyiâtun it sevâb\n\n            Dört anâsır üç mevâlid kesretinden çek elün\n            Kıl sefer tevhid-i zâta gör nedür bu şeyh ü şâb\n\n            Âkil ol bil kendi nefsin geç bu benlik perdesin\n            Kalma gird-âb-ı belâda sen sana olma hicâb\n\n            Mezheb-i irfânı fehm it haşr-i kübrâ olmadan\n            Öl yüri ölmezden evvel kim budur Hak'dan hitâb\n\n            Giceyi gündüzle fark it olma huffâş-ı denî\n            Aç gözin ibretle bir bak benim ol âfitâb\n\n            Ben o nûr-ı mülhemim kim zâhidâ arz ü semâ\n            Var idim olmazdan evvel sanma halk oldum türâb\n\n            Nakşîyâ besdür bu sözler kim anı ketm itmeyüp\n            Giydürüp dürlü libâsı sen âna virdün cevâb"
        }
      ]
    }
  },
  "id": 201705031558
}