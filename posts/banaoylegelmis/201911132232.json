{
  "article": {
    "header": {
      "date_value": "13 Kas 2019 22:32",
      "title": "N.EYLER.SİN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/71763179_947505215625665_9014715318279481851_n.jpg"
    },
    "main_article": {
      "quotes": [
        {
          "type": "metin",
          "text": "[N.EYLER.SİN]\n            Elif'tir doksan bin kelâmın başı\n            Var Hakk’a şükreyle bâ'yı n’eylersin\n            Vücudun evini pâk etmeyince\n            Yüzün yumaya suyu n’eylersin\n\n            Vücudum şehrini vermem araya\n            Gönül yıkıp göç eyleme saraya\n            Var bir amel kazan Hakk’a yaraya\n            Hakk’a yaramayan huyu n’eylersin\n\n            İblis benlik etti yolundan azdı\n            Âşık ma'şûkunu aradı gezdi\n            Muhammed kırklarda bir engür ezdi\n            Sana farz olmadık payı n’eylersin\n\n            Dediler ki er yatağı kandadır\n            Dediler ki la‘l ü gevher sendedir\n            Ayne’l-yakîn derler Hızır cem'dedir\n            Cemâat olmadık köyü n’eylersin\n\n            Pir Sultan Abdalım ben de gezerim\n            Turâb oldum ayaklarda tozarım\n            Erden içtim esiridim gezerim\n            Erin sunmadığı meyi n’eylersin\n\n            En azından bir yerinden temâs eylemeli manâya:\n            Vücudun şehrini pâk etmeyince\n            Yüzünü yumaya suyu n’eylersin\n\n            Vücudum dediğin varlık O'nun mülküdür.Bu evren içinde ve ötesinde O'nun\n            mülkünden hariç bir nesne mi var. Sense bu mülkte, ben dediğin etten duvarın içinde,\n            kendini var sanır; O'nun zatına ait evde sahiplik iddia edersin.\n\n            Bir süreliğine sende.n görünen hayat, ilim, kudret, görüş, duyuş, kelamı kendinin sanıp\n            Ben varım, ben bilirim, ben görürüm, benim gücüm var gibi lakırdılar dersin.\n\n            İnnemel müşrikûne necesün: Ancak müşrikler necîstir (pisliktir)! [Tevbe:28]\n\n            Mutlak manada necîs ve pis nâ-pak olan ancak müşriktir. Yani şirk koşmak,\n            \"Ben\" diyerek kurduğu \"Şirket-i şerrîyye\" şehrinde, vara yoğu ortak\n            etmek nâ-paklığın resmidir.\n\n            Sen önce gasp ettiğin şu mülkü sahibine ver, O'na ait varlığın, sıfatların senden\n            göründüğünü idrak et! O vakte dek varlık şehri temiz değildir, idrakin de müşrik halleri\n            varken, hakiki gusül ile iğne ucu kadar şirk lekesi kalmayıncaya dek tevhid suyu ile\n            mülkünü pâk etmeyince, zâhirini kabuğunu, senin sandığın yüzünü balıkların yıkanıp\n            durduğu suyla yıkasan ne olacak, yıkamasan ne olacak cânım erenlerim\n\n            Güğüm nedir bilen bilir. Kalaycı güğümün dışını kalaylar, parlatır. Oysa içilecek su,\n            güğümün içini mesken tutar! Güğümünün içini kalaylatana, içi dışı birlik suyu ile bir\n            b.aşka güzel olana selâm olsun can özünden..."
        }
      ]
    }
  },
  "id": 201911132232
}