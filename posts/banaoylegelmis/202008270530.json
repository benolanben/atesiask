{
  "article": {
    "header": {
      "date_value": "27 Ağu 2020 05:30",
      "title": "KİM BİLİR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[KİM BİLİR]\n            Katre idim ummanlara karıştım\n            Kaç bulandım kaç duruldum kim bilir\n            Devr edip âlemleri dolaştım\n            Bir sana•ta kaç sarıldım kim bilir\n\n            Kaç kez ganî oldum kaç kere fakîr\n            Kaç kez altın oldum kaç kere bakır\n            Bilmem ki kaç kâtip ismimi okur\n            Kaç defterde kaç dürüldüm kim bilir\n\n            Bazı nebat oldum toprakta sürdüm\n            Bilmem kaç atanın sulbünde durdum\n            Bir defa cennet-i a’lâya girdim\n            Cehenneme kaç sürüldüm kim bilir\n\n            Beni birkaç şekle nakletti Hallâk\n            Külli şey’e kâdir Feyyâz-ı mutlak\n            Kaç kez kâse oldum kaç kere bardak\n            Kaç yoğruldum kaç kırıldım kim bilir\n\n            Hikmet-i Yezdân’a karışmak muhâl\n            Bazı gedâ eyler bazı da ricâl\n            Bu kaçıncı kemâl kaçıncı zevâl\n            Bir Mansur’um kaç dâr oldum kim bilir\n\n            Kaç kez âlet oldum elde bakıldım\n            Semâdan kaç kere indim çekildim\n            Balçık olup kerpiç kerpiç döküldüm\n            Kaç bozuldum kaç kuruldum kim bilir\n\n            Kaç kez gezdim ehl-i dükkân elinde\n            Kul ne bilir her şey Sultân elinde\n            İlâç idim hekim Lokman elinde\n            Kaç kurudum kaç karıldım kim bilir\n\n            Kaçıncı Âdem’in evlâdındanız\n            Kaçıncı âlemin bünyâdındanız\n            Kaçıncı fırkanın efrâdındanız\n            Anlatamam kaç bozuldum kim bilir\n\n            Gufrânî der târifâtım boş değil\n            Güzel dinle bağrım demir taş değil\n            Feleğilen hiç hatrım hoş değil\n            Kaç barıştım kaç darıldım kim bilir\n\n            Bu kim bilir... lerin sonunda niye hiç soru işâreti yok dedi bilmediğini bilmeyen, sustu\n            cevap beklemeyen...\n\n            Çünkü filozof bildikçe ölür, derviş öldükçe bilir. Zâten noktasını bilen, cümlesini\n            bilir ammâ bir sana tâ kaç sarıldım kim bilir..."
        }
      ]
    }
  },
  "id": 202008270530
}