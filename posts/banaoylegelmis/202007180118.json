{
  "article": {
    "header": {
      "date_value": "18 Tem 2020 01:18",
      "title": "GÖRME.YEN AZAP",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/109835045_942064289632375_6262232019882759622_n.jpg"
    },
    "main_article": {
      "quotes": [
        {
          "type": "metin",
          "text": "[GÖRME.YEN AZAP]\n            Îmâr ettik yaylamızı\n            Anlayınca bâlâmızı\n            Gözümüzün ortasında\n            Gezdiririz Mevlâmızı\n\n            Seyrân eder sağa sola\n            O hayrandır âşık kula\n            İki cihân zindân ise\n            Kalbimizi etti yayla\n\n            Bakıp gören, eder hayret\n            Bu aşk bizi etti ibret\n            Her saltanat zevâl bulur\n            Ebedîdir bizim devlet\n\n            Yıkılıp da olmaz harap\n            Her taraftan gelir hitap\n            Halkeyleyen bu cennete\n            Zevk doldurmuş GİRMEZ AZAP\n\n            Giren yaşar, güle güle\n            Bu kadar geliyor dile\n            Dört tarafı boyanmıştır\n            Semâvatta biten güle\n\n            Âşık eyler medh ü senâ\n            Bülbül oldu teni O'na\n            Âşıklara târîf eder\n            Gözüm! diye yana yana\n\n            Sûret oluşunca kişi evrende zerre kalır. Akılda kişiye eşlik edince, ego kendini korumak\n            için elbet sahiplenici olur, ne bulduysa hemen bağ kurar, kendine bağlar. Bu bütünden\n            kopma, ayrılmadır. Ayrılıkta ve ayrı görmekte azap vardır!\n\n            Arapça \"azâb\" (عَذِّبُ) kelimesinin İbranicesi de \"azab\" (עָזַב)\n            Tanrı'nın insanı terk etmesi anlamına geliyor. Veya terk etmemesi...\n\n            ... sana söylediğimi yapıncaya kadar seni bırakmayacağım (lo azab; לא אעזב)\n            [Tekvin 28:15]\n\n            Geçici olan yok demektir varlık O'na mahsûs\n            Deniz dalgayla artmaz! Bunu anladınsa sus\n\n            Vücûd, varlık rahmet, ikilik yâni yokluk azaptır azap!\n\n            Bir nefes bile senden ayrı olmayanı zevk ile bul, ikilik çıkarıp boşuna azap çekme bir\n            ömür!"
        }
      ]
    }
  },
  "id": 202007180118
}