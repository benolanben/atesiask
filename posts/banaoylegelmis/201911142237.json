{
  "article": {
    "header": {
      "date_value": "14 Kas 2019 22:37",
      "title": "SIRREN SÖYLENDİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/73470528_165671974523102_2905061283505668844_n.jpg"
    },
    "main_article": {
      "quotes": [
        {
          "type": "metin",
          "text": "[SIRREN SÖYLENDİ]\n            SIR nerede bulunur?\n            Sûfîler derler ki:\n            Kulûbul ahrâr, kubûru'l esrâr\n            Köleliklen kurtulan hür ve öz.gür erenlerin kalpleri, sırların mezârıdır.\n\n            Meraklanıp durma.\n            Sır sensin!\n            Sır insandır yani İnsan-ı Kȃmil\n            Sen \"kendini bil\" heman sırrı bil\n            Sır olduğun bilirsen, Hakk'ın eli olursun seninle verir yani sen verirsin O verir.\n            Hakk'ın dili olursun sen demezsin, O söyler. Hak gözüyle görür gözlerin. Her\n            dileğin olur zîrâ sende ancak O'nun murâdı olur!\n\n            Sır olduğun bilirsen\n            Zikir senden sanadır\n            Şükür senden sanadır\n\n            Sırra eren yok olur\n            Yokluğun tâ nihâyetinde\n            Sırra eren, hep var olur\n            Varlık içre halk olur\n\n            O halde,\n            Hak yolunda bir er ol\n            Sırrına er, bir kul ol\n            Ayıran kendini ayırır\n            Ayrı düşme sen \"sır\" ol\n\n            Sen iste O işlesin, O da senden işlesin\n            Büyüktür O, hem çok büyük, senden işliyor küçük küçük\n\n            O'nun esmâlarını sen giyindin\n            Her iş, oluş, görünüm seninle senden\n            Bunu farkediş dahi El-Latîf isminden\n            Artık ne dileyeceksen emîn ol: dile kendinden\n\n            İlim öğren kendini bil, kendindeki sırrı bil\n            Sırra erdin ise sen\n            Seversin, sevilirsin\n            Aşk içinde yok olur\n            Zevk içinde erirsin\n\n            İşte böylesi bir erenin nefesiyle namluyu temizleyelim, nutku haklayalım:\n\n            Âbid kisvesinde görünen Hak'dır\n            Sen anı gayride arama ey can\n            Bâtını Hak olmuş zâhiri halkdır\n            Gizli sırlarını ideyim ayân\n\n            Esmâ, sıfat zattan vücûd istedi\n            Kendi vücûdiyle mevcûd eyledi\n            Alleme'l esmâ'yı talîm eyledi\n            Oldu âdem ol dem nâtık-ı Kur'an\n\n            Evvel, âhir, zâhir, bâtın âdemdir\n            Her bir sırrı anın için mahremdir\n            Mazi, müstakbelde dem hep bu demdir\n            Küllü şey'in halik \"el'an kemakan\"\n\n            Melâmet râhının olan tâlibi\n            Enfüs ü afakta görür mahbûbu\n            Her tarîkin bunlar oldu mergûbu\n            Hakk'a vuslat etti bu yolda pîrân\n\n            İfnâ et sıfatın fenafillah'da\n            Yok eyle zatını bekabillah'da\n            Zahir, bâtın sensin, kulsun Allah'da\n            Basrî nihâyette olmuştur hayrân\n\n            Mâdem yolun sonu mahv u fenâdır ve kader gayrete âşıktır: Hayretimizi, gayretimizi,\n            aşkımızı arttır Allah'ım daha da arttır..."
        }
      ]
    }
  },
  "id": 201911142237
}