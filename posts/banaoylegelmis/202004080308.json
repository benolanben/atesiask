{
  "article": {
    "header": {
      "date_value": "8 Nis 2020 03:08",
      "title": "GEL GÖR BENİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[GEL GÖR BENİ]\n            Allah'ı bütünden başka yerde arama! Her var görünen Allah'ı işaret eden bir\n            âyettir lâkin hiçbiri O'nu apaçık ayân etmez. Kendisine bağlandığımız her şey bizi\n            Allah'tan uzaklaştırır.\n\n            İlk önce varlığa bakılır sonra varlığa \"dikkatle bakılır\" ve onun bir yansıma\n            olduğu \"görülür!\" Daha sonra da \"aynada yansıyanı arayış\" başlar.\n\n            Varlık \"bir\" olandır, çokluk yanılgıdır o halde, vâr olmayan bir kafesten\n            nasıl kurtulabilir ki insan?\n\n            Bütün bu gürültüye, onca kalabalığa rağmen yaşam toplumsal değil bireysel, onca eyleme\n            rağmen yaşam fiziksel değil zihinseldir! Açıkçası âfâkta değil enfüste, harekette değil\n            sükûnda yâni bâtında yazılıyor bütün senaryo!\n\n            Ve sen ey can! Uçsuz bucaksız düşünce âleminde tek başınasın; kendi özüne keskin bir\n            bakıştan, Bir'i bir görmek derdinde, bir çift gözden ibâretsin.\n\n            Kırılıp darmadağın olmuş bir aynanın (kesret) minik minik parçalarının bütün\n            yansımalarını puzzle gibi bir araya getirip bütün'ü (vahdet) büsbütün görmekle\n            yükümlüsün.\n\n            Bütün filim bundan ibâret vesselâm:\n\n            Kurdu bir bazâr-ı kesret, alan satan kendidir\n            Bilmeyenler gördü mahlûk, bilen settâr eyledi\n            Yetmeyenler birliğe, bu kesret içre oldu gark\n            Kimini bülbül edip zâr, kimini har eyledi"
        }
      ]
    }
  },
  "id": 202004080308
}