{
  "article": {
    "header": {
      "date_value": "8 Ağu 2020 10:11",
      "title": "ÂDEM BİR ÂLEM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/117226436_426811684944314_3526376275799716335_n.jpg"
    },
    "main_article": {
      "quotes": [
        {
          "type": "metin",
          "text": "[ÂDEM BİR ÂLEM]\n            Babası, sinemaya götürme sözü verdiği çocuğuna karşı gene mahcûb olmuştu. Bu sefer de\n            çocuğu oyalamak için, yerde bulduğu gazetedeki tam sayfa dünya resmine dikkat kesildi.\n\n            Gazete sayfasını parçalayarak çocuğa uzattı:\n\n            \"İşte bunu tekrar birleştirmeyi başardığında, evet işte o zaman sinemaya\n            gidebiliriz.\" dedi.\n\n            Nasıl olsa bitiremez diye düşündüğü çocuk, on dakika geçmeden \"İşte bittiii\"\n            diye parlayan bir sevinçle geliverdi.\n\n            -Hayallah sen ne yaptın öyle çocuk?\n            -Baba, arkasında insan resmi vardı, insanı birleştirdim, çevirdim bu cihan çıktı!\n\n            Her şey insanda ama biz gökte arıyoruz, iç.erinde kaybettiğini dışında arayan şaşkın\n            fıkra misâli...\n\n            Âlem perdesine gölgesi düşen, hayal ve zanlar içinde hep tehlikeler, düşmanlar,\n            ihanetler, çatışmalar, rekabet, kin, nefret, intikam ve haset vardır. Nice nice surete\n            bölünür, karşına çıkıp durur. Seni zorlar, tahrik eder, tehdit eder, korkutur, harekete\n            geçirir veya durdurur... Çünkü dersi geçene kadar aynı sınava girersin!\n\n            Hakikatte ise görülen hayal(î)dir, gören yâni senden başka kimse yoktur bu sahnede.\n\n            Kendine gel! Hâriçte arama, dışarda bir şey kalmadı da sen vâr oldun.\n\n            Dışarıdaki bütün bu dalga, şamata dedi perîşan biri, bizi içimize firâr ettirmek için\n            değilse ya niçindir!"
        }
      ]
    }
  },
  "id": 202008081011
}