{
  "article": {
    "header": {
      "date_value": "21 Oca 2020 01:59",
      "title": "BOŞALTALIM LÛTFEN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/81162647_171470150830398_1783959541878393694_n.jpg"
    },
    "main_article": {
      "quotes": [
        {
          "type": "metin",
          "text": "[BOŞALTALIM LÛTFEN]\n            Bütün sözler gecedir gündüzü bu:\n            Birbirinizi sevmedikçe imân etmiş olmazsınız, beni (kendi özündeki gizli hâzine olarak)\n            herşeyden çok sevmedikçe de imânınız kemâl bulmuş olmaz!\n\n            Her kim isterse benimle haşr ola sevsin beni\n            Her biriyle bahr-ı vahdetde hemîn galtân olam\n\n            İlm ü 'irfânımla her kim tavrımı fehm eylese\n            Râh-ı Hakk'a tâlib ise fehmine iz'ân olam\n\n            Çok zamân çok dem geçe her dem bizimle demlene\n            Hem-demimle her demimde devr ile devrân olam\n\n            Devr ile âhir erişdi noktâ-i zât-ı evvele\n            Merci'ine ricât itmiş bir zamîr-i şân olam\n\n            Hâşimâ, el-fakru fahrî'n bul melâmette huzûr\n            Şems-i bâtınla dilersen dâimâ rahşân olam\n\n            Zâhirin ta'mîri benlik 'arz ider eyle hazer\n            El-ğıyâs Şâh-ı 'âlem kabrine şâyân olam\n\n            Üsküdarlı Hâşim Baba Sultânımızın ruhâniyeti hazırdır... O'ndan demle(n)miştik\n            vaktiyle:\n\n            En çok neyi doldurabilirsin?\n            Daha çok boş olanı\n\n            Sonsuz, sınırsız bir zenginlik olan VARLIK,\n            kendini yansıtmak için, sonsuz enginlikte bir boşluk yâni YOKLUK ister!\n\n            Nasıl buyurmuştu Varlığın Sevinci olan:\n            El-fakru fahrî\n            Fakirliğim (yokluk, boşluk, hiçlik bilinci) iftihârımdır!\n\n            Zâhidâ fakr olmayanlar saf insân olmadı\n            Terk ü tecrid olmayan âlemde sultân olmadı\n\n            Hak, ancak bütün çizgilerini, resmini, ismini ve hüviyetini imhâ edene yansır, yansıyıp\n            durur vesselâm"
        }
      ]
    }
  },
  "id": 202001210159
}