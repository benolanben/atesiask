{
  "article": {
    "header": {
      "date_value": "1 Nis 2020 11:46",
      "title": "SİSTEM T.ÂRİFİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/91498922_627950458060118_3120668990519884077_n.jpg"
    },
    "main_article": {
      "quotes": [
        {
          "type": "metin",
          "text": "[SİSTEM T.ÂRİFİ]\n            Bu nasıl varlıktır, görünmez sonu\n            Kendinden geçenler, biliyor O'nu\n            Haber verilmiyor, gezdiren ruhtan\n            Etten giydirmişler, görülen donu\n\n            İki yok arası, sanki bir varlık\n            Arkası gâiptir, önü karanlık\n            Hesapla kitapla anlaşılmıyor\n            Bildiremez amma biliyor âşık\n\n            Ateşlerde yanmış küle benzersin\n            Zerre-i Vâhid'sin, Küll'e benzersin\n            Yanmış susuzluktan, iki dudağın\n            Deryâlarda bitmiş güle benzersin\n\n            Arşa yetişiyor, efgânın senin\n            Mevlâ'dan ayrılmaz bu cânın senin\n            Sekiz cennet ile yedi cehennem\n            Sendedir; ayırır irfânın senin\n\n            Ahmed’in ettiği mîraç sendedir (sav)\n            Tavafta edilen her hac sendedir\n            Hazret-i Âdem'sin, hem safîyullah\n            Tûbâ dedikleri ağaç, sendedir\n\n            Kutb-u cihân sensin hem de merkezi\n            Merace'l-bahreyn'sin hem de denizi\n            Yürüyüp boğulmuş adetsiz nebî\n            Her yanına seyret, görünür izi\n\n            Damlandan geçersen, bahr-i ummansın\n            Ân'ından geçersen, devr ü zamansın\n            İnnâ lillâh* sözü anlaşılırsa\n            Geri döner isen, Rahîm Rahmân'sın\n\n            Kurân'da öğülen şerîf insansın\n            Âşık! Gönderilmiş böyle ihsansın\n            Gözü, kulağı, dili et teslim\n            Zâtında yok eyle, sâde lisansın\n\n            Herkes O’ndan gelmiştir ve yine O’na dönüp durur. * [Bakara:156 Meâli]\n\n            Ne işimiz var burada, niye indik sahneye?\n\n            Cemâl görmeye, kemâl bulmaya, rızâ devşirmeye, gönül almaya geldik!\n\n            İâdeli taahhütlü mektubuz, geldiğimiz yere gideceğiz. Orada okunacak kitâbımız, güzel\n            yaz da amman utandırma bizi mahşer halkına!"
        }
      ]
    }
  },
  "id": 202004011146
}