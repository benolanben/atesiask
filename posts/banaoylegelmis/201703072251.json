{
  "article": {
    "header": {
      "date_value": "7 Mar 2017 22:51",
      "title": "MÜNÂCAT",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/17076588_205209439961222_6055814010874363904_n.jpg"
    },
    "main_article": {
      "quotes": [
        {
          "type": "metin",
          "text": "[MÜNÂCAT]\n            Yâ Rab hemîşe et lutfunu reh-nümâ bana\n            Gösterme ol tarîki ki gitmez sana bana\n\n            Kat'eyle âşinâluğum andan ki gayrdur\n            Ancak öz âşinâlarun et âşinâ bana\n\n            Bir yolda sâbit et kadem-i i'tibârumı\n            Kim reh-ber-i şerî'at ola muktedâ bana\n\n            Yok mende bir amel sana şâyeste ah eger\n            A'mâlüme göre vere adlün cezâ bana\n\n            Havf-i hatâda muztaribem var ümîd kim\n            Lutfun vere beşâret-i afv-i hatâ bana\n\n            Men bilmezem bana geregin sen hakîmsen\n            Men'eyle verme her ne gerekmez sana bana\n\n            Oldur bana murâd ki oldur sana murâd\n            Hâşâ ki senden özge ola müdde'â bana\n\n            Habs-i hevâda koyma Fuzûlî-sıfat esîr\n            Yâ Rab hidâyet eyle tarîk-i fenâ bana"
        }
      ]
    }
  },
  "id": 201703072251
}