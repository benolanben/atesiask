{
  "article": {
    "header": {
      "date_value": "29 Tem 2020 04:30",
      "title": "UMUTREHBERİ KİTABI'NDAN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/116266538_345053913191053_3932646811056715593_n.jpg"
    },
    "main_article": {
      "quotes": [
        {
          "type": "metin",
          "text": "[UMUTREHBERİ KİTABI'NDAN]\n            Hiç kimseye hor bakma\n            İncitme gönül yıkma\n            Sen nefsine yan çıkma\n            Mevlâ görelim neyler\n            N'eylerse güzel eyler\n\n            Ârif olan, kendini ayırmadığından âlemi de hor ve hakîr görmez. Yüksekten bakıyorum\n            diye, halkı alçak gören bir tavrı olamaz erenlerin.\n\n            Zîrâ halkın temâyülünü Hak'tan bilirler. Misal, \"müvellî\" ism-i fâildir.\n            Yönelen manâsına gelir. Görünüşte insan yönelmektedir lâkin hakikatte yöneldiği maksadın\n            cezbesi kendini çekmektedir, içeriden bir fit veren vardır yâni!\n\n            Amel insanı Allah'a çeker. Bilir ki insanlar tamamen tek bir nefisten\n            yaratıldıkları için birbirlerine gidip gelme, aralarındaki sevgiyi artırır, hammaddeyi\n            açığa çıkarır.\n\n            Sakın hor bakma kimseye dedi karınca incitmezin biri,\n            hor nazar âteştir! Kendini yakar!\n\n            Dünyâya meylim olmadı, dişilik erlik kalmadı\n            Böyle ahd ü peymânımız, huzûrda olsun ahkâmın\n\n            Ârif tasavvûr eder mi kendinden gayrı bir hakir\n            Nerde kaldı sû-i zanla fâş etsin senin bed-nâmın\n\n            Hidâyet erişsin Hakk’tan, kurtul bu vehm-i merâktan\n            İncinmesin kimse senden, nûra gark olsun akşâmın\n\n            Öylesine bir sohbetti...\n            İçeri alana selâm olsun."
        }
      ]
    }
  },
  "id": 202007290430
}