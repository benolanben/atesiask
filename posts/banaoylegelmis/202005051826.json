{
  "article": {
    "header": {
      "date_value": "5 May 2020 18:26",
      "title": "GÖZÜN AYDI.N",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/95629567_1388542361534608_6607909857247165092_n.jpg"
    },
    "main_article": {
      "quotes": [
        {
          "type": "metin",
          "text": "[GÖZÜN AYDI.N]\n            Her biri 130 milyon foto-reseptör hücresine sahip iki göze sahipsin. Bu hücrelerin her\n            birinde 100 trilyon atom mevcut.\n\n            Biliyor musun bu sayı samanyolu galaksisindeki bütün yıldızlardan daha fazla.\n\n            Gel gör ki, her bir gözün her bir hücresindeki, her bir atom, milyarlarca yıl önce bir\n            yıldızın özünde, çekirdeğinde oluşmuş ve şimdi burada ve şimdi sende aynı devirden\n            yayılan enerjiyi kullanmaktalar.\n\n            Bunların hepsi şimdi(lik) sende, SEN olan bilinci genişletmek, bir kabın olmadığı\n            gerçeğine uyandırmak, seni sonsuz akışın içine çekmek için varlar!\n\n            Âlemin esprisi bu; sonsuz sınırsız bir zenginliği, beşer kabuğunun içinde tecrübe\n            ediyor! Heyhât bir•noktadan âlem sığıyor: âlemsin sen!\n\n            Sâde bir düşünceden ibâretsin ey can!\n\n            Sâhi kendi g•özüne doğru, derin, keskin, tek bir b•akış değilsen ya nesin ey can?\n\n            Gözlerinin aksi düştü her göze\n            Onlardan da müjde veriyor bize\n            Zevk eyleyen olur canlı cenâze\n            Her gözü severiz, gözlerin için\n\n            Aşkın câzibesi edilmiş taksim\n            Âşıklar görüyor ne bilsin âlim\n            Görenler ediyor mânevî tâlim\n            Her gözü severiz, gözlerin için\n\n            Zannederler birdir Hacerül Esved\n            Her tarafı olur görene cennet\n            Lâyık olanları ederler dâvet\n            Her gözü severiz, gözlerin için\n\n            Süleyman yüzüğü almış oradan\n            Ona rasgelenler duruyor dîvan\n            İçinden görülür Hazret-i Rahmân\n            Her gözü severiz, gözlerin için\n\n            Baksan zor görülür gâyetle ince\n            Yâkub feda etti onu görünce\n            O gözü görene kalır mı gece\n            Her gözü severiz, gözlerin için\n\n            Gözlerde gizlenmiş o sevdiğim Yâr\n            Gözümüzde gören bu sözü duyar\n            Yusuf’u gezdirdi O diyâr diyâr\n            Her gözü severiz, gözlerin için\n\n            Seyr eylemek için, girdi zindâna\n            Yedi yıl ağladı çattı Sultâna\n            Zelîha görünce tutuldu ona\n            Her gözü severiz, gözlerin için\n\n            Kâbe'nin perdesi göz gibi kara\n            Herkes yönü döner, kıble-duvara\n            Âşık! Beytullâh'ı sen gözde ara\n            Her gözü severiz, gözlerin için\n\n            Neler söylemek isteriz de: \"Günden ayân olan beyâna gelmez, ezânımız hiç\n            dinmez\" deyip orucu tutan var: Yâ Hakku Yâ Mubînu Yâ Zâhir!\n\n            Okyanus dibindeki balıkta göz yok! Niye\n            Gözü ışık yarattı! Göz onu görsün diye\n\n            Güneşi öven, gözünü över \"Şâhîd ol ben kör değilim\" der! Güneş de ona\n            \"Gözün aydın\" der!\n\n            Siyah bir noktadan, siyah nûra karış•ana selâm olsun, bir•ân olsun..."
        }
      ]
    }
  },
  "id": 202005051826
}