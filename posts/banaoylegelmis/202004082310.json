{
  "article": {
    "header": {
      "date_value": "8 Nis 2020 23:10",
      "title": "BİR HEP KENDİNİ BİRLER",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/92244787_520598945224327_3246179822495035164_n.jpg"
    },
    "main_article": {
      "quotes": [
        {
          "type": "metin",
          "text": "[BİR HEP KENDİNİ BİRLER]\n            Hazîne budur çünkü HAK sözüdür\n            Bütün sözlere gece bu gündüzüdür:\n            O, her an başka bir hâldedir\n            [Rahmân:29 Meâli]\n\n            O bir noktanın, âlem aynasına, her an nice farklı görüntülerden yansımasını, fizik\n            plânında, hayat sahnesinde hayâl perdesine düşen bir yenilik olarak algılıyoruz.\n\n            Âlemden önce yalnız \"O\" vardı, dedi AHMET (sav)\n            Yine de öyle dedi, ÂLÎ! Budur kıyâmet (kva)\n\n            Her an HAK, âlem gibi görünüp olur gâib\n            Aynı zamanda hem var hem yoktur! Ne acâib\n\n            ALLAH’a ortak koşma emrinin bu içyüzü\n            Nereye baksa HAKK’ı görür mü’minin gözü\n\n            Her şeyi içerdiği için ismidir Ehâd\n            Her şey kendi olduğu için Vâhîd O'na ad\n\n            ALLAH, her an OL diyor! Zâtında gelip aşka\n            Onun OL dediği şey olabilir mi başka\n\n            Bu demektir yalnızlık, yalnız ALLAH’a mahsûs\n            Deniz dalgayla artmaz! Bunu anladınsa sus\n\n            Sayısız kılıklarda ALLAH ortaya çıkar\n            Giyeni tasdik eyle! Giysileri et inkar\n\n            Şirktir HAK’tan başka şey hatta yok demen bile\n            Zîrâ karşılaştırdın varı, yok olan ile\n\n            ALLAH’ın vücûdunun perdesidir her mevcûd\n            Kendisini, yok olan varla, saklıyor vücûd\n\n            ALLAH ezelî vücûd! Ve ezel ise şu an\n            Vücûd yansıyıp mevcûd, Rûh yansıyıp olur can\n\n            Bir tâne mum yansımış sayısız aynalara\n            Kır da zihin aynanı hakîkî mumu ara\n\n            Bir artı bir hayâldir! Doğrusu bir çarpı bir\n            Bir hep kendini birler! O tek birdir: çek tekbir\n\n            Yattığı kayanın üzerinde birşeyler mırıldanıyordu, yanına yaklaştım gözleri pırıl pırıl,\n            içerisi alev alevdi. Merâkıma mâni olamayıp sordum:\n\n            Ne yapıyorsun böyle burada?\n            Dalga sayıyorum\n\n            Denizde dalga biter mi, boşuna bir iş fikrimce... Hem söyle bakalım kaç oldu?\n            Bak işte bu gelen bir!\n            1+1=1\n\n            Nasıl yani?\n            İşler ayna yâni elma+elma=elma yani 1+1=1 hepsi bir!\n\n            Mâdem âlem O'nun aynası, ayna görüntüyü bakan ve bakılan toplamı olarak çoğaltamaz,\n            o hâlde yansımayı ancak çarpma işlemi târif edebilir.\n\n            İşbu irfan, aşk ile içinize yansıdıysa, kendinizde saklı, size içinizden seslenen gizli\n            hazineyi, özbenliğinizin sesini duyun ve yüzünüzü kendi özünüze dönerek \"yalnız\n            O'na\" uyun vesselâm"
        }
      ]
    }
  },
  "id": 202004082310
}