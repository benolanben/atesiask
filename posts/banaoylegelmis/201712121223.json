{
  "article": {
    "header": {
      "date_value": "12 Ara 2017 12:23",
      "title": "HER ÂN OLUR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/25015402_177422869663548_6603611066272317440_n.jpg"
    },
    "main_article": {
      "quotes": [
        {
          "type": "metin",
          "text": "[HER ÂN OLUR]\n\n            Âşıka mevt-i mecâzî vuslat-i cânân olur\n            Ten habâbı çün nefisden geçe cân ummân olur\n\n            Kayd-ı unsurla mukayyed olmuş iken şâh-ı cân\n            Kurtulup bir gün bekâ mülkünde Sultân olur\n\n            Yârsuz cennetde olmak duzah oldu âşıka\n            Yâr ile nâr-ı cehennem başka bir seyrân olur\n\n            Göreli mir'ât-ı hüsnün bu zebânım oldu lâl\n            Anun için nutka gelmez tâ ebed hayrân olur\n\n            Külle yevmin huve fi şe'n denildi şân-ı Dost\n            Anun içün ehl-i derdin nâlişi her ân olur\n\n            Merd-i kâmildür geçilse ihtiyâr-ı cüz'îden\n            Neş'e-i küllî bulur ol kâ'il-i irfân olur\n\n            Merd-i kâmil hizmetinde bu vücûdı mahv iden\n            Nâsûtın lâhût ider ol kâmil-i insân olur\n\n            Gülşenî bezmine her kim irdi ise 'âkıbet\n            Nûş ider câm-ı hüviyyetden ebed sekrân olur\n\n            Ey Sezâyî bâş u câna kalmadı erbab-ı aşk\n            'Îd-ı vasla tâlib olan cân ile kurbân olur"
        }
      ]
    }
  },
  "id": 201712121223
}