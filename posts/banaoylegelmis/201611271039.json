{
  "article": {
    "header": {
      "date_value": "27 Kas 2016 10:39",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/15099518_1282682975128112_7301959009001537536_n.jpg"
    },
    "main_article": {
      "quotes": [
        {
          "type": "metin",
          "text": "☀\n            Ma’nâ-yı besmele ebrûyuna mâ-şâ'allâh\n            Zâta mir’ât-ı kemâl rûyuna mâ-şâ'allâh\n\n            Nûn, kalem çeşm-i femindir sadef-i dürr-i hikem\n            Şâz-ı hilkat ile ferîd hûyuna mâ-şâ'allâh\n\n            Nüh felek cezbe-i aşkınla esîr-i devrân\n            Zînet-i 'arş-ı alâ mûyuna mâ-şâ'allâh\n\n            Zerre-i nûrun ile oldu mü'esses cennât\n            Neşr-i reyhân-ı cihân bûyune mâ-şâ'allâh\n\n            Sâye-bân oldu nebîler ezelî nûrun ile\n            Nisbet-i hârik-i dil-cûyuna mâ-şâ'allâh\n\n            Zâtın âyîne-i Hak'tır sıfatın vasf-ı Hudâ\n            Vahy olan mantık-ı hak-gûyuna mâ-şâ'allâh\n\n            Şeh-i levlâk olduğuna şakk-ı kamer imzâdır\n            «Mâ rameyte» mazharı bâzûyuna mâ-şâ'allâh\n\n            İftirâkın ile siyeh-câme büründü Ka’be\n            Tozları huld-i berîn kûyine mâ-şâ'allâh\n\n            Sûret ü ma’nâ-yı, Hakk mazharı zâtın aynı\n            Künh-i hüviyyette dâl hûyuna mâ-şâ'allâh\n\n            Hıl’at-i imkân ile zıll-i kemâlin görünen\n            Cümleye merhamet arzûyuna mâ-şâ'allâh\n\n            Harem-i hazret-i muhtasta mukîmsin dâim\n            Lâmekân 'âric-i her sûyuna mâ-şâ'allâh\n\n            Eylesin Sâmî’yi hayrân şerer-i 'aşkın ezeli\n            Kevser-i nûr-i lutf cûyuna mâ-şâ'allâh ✨\n\n            https://umutrehberi.com/2016/11/27/huyuna-masallah/"
        }
      ]
    }
  },
  "id": 201611271039
}