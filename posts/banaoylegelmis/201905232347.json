{
  "article": {
    "header": {
      "date_value": "23 May 2019 23:47",
      "title": "İFTÂR OL.ANA",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/60715441_2266596243582340_596514986473366468_n.jpg"
    },
    "main_article": {
      "quotes": [
        {
          "type": "metin",
          "text": "[İFTÂR OL.ANA]\n            Yol verir her gün Ramazân talîb-i dîdâr olana\n            Da'vet-i bezmi olur her âşık-ı dildâr olana\n\n            Görünür çeşm-i basîre ne imiş Şehr-i Ramazân\n            Şeref-i vuslat ile her zerresi pür-nâr olana\n\n            Elde gülgûn câm ile ol hükme mahkûm bekleyerek\n            Sofra-i iftârda alır mağrib-i envâr olana\n\n            Feth olur ebvâb-ı semâ, bir gece bin mâha bedel\n            Âşinâ-i gulgule-i hikmet-i edvâr olana\n\n            Hem Hudâ lütfile menşûr verilir kenz-i büşrâdan\n            Yerde değil bir gecede gökleri devvâr olana\n\n            Şûle salar tâb-ı mir'ât-ı zamîre dostu reng reng\n            Nakş-ı dilde mürşid-i ahkâm-ı keremkâr olana\n\n            Onbir ay miftâhı dindi ol gülün gülşen yerine\n            Bak ne bülbüller üşer ol sînesi gülzâr olana\n\n            Mebde-i âyât-ı Furkan, rahmet-i gufrandır bu ay\n            Feth olur ol şûlegâh-i akdesinde yâr bulana\n\n            Eyler izhâr-i letâif da'vet-i iftarla her şâm\n            Mazhar-ı eltâf-i Hâdî, mahrem-i esrâr olana\n\n            Sûret-i eşyâya düşmüş sanki nûr-i âfitâb\n            Safha safha nakş edilir her günü iftâr olana\n\n            Cilvegâh-i evc-i arşdan ol hurûşân-i atâ\n            Bezl olundu südde-i bâbında kim bîdâr olana\n\n            Ekmel-i hilkatde cins cins mâide ihsân olunur\n            Dest-i adl-i zü'l-kerem hem muhsîn-i etvâr olana\n\n            Zât-ı gevher, mihver-i bayrâm olur yevm-i huzûrda\n            Şemsîyâ eyle dehâlet, mücrime Gaffâr olana"
        }
      ]
    }
  },
  "id": 201905232347
}