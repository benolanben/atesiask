{
  "article": {
    "header": {
      "date_value": "28 Oca 2020 02:13",
      "title": "KAFESTEN ÇIK.AN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/82853423_1475322572629296_235287695027580995_n.jpg"
    },
    "main_article": {
      "quotes": [
        {
          "type": "metin",
          "text": "[KAFESTEN ÇIK.AN]\n            Kim HAKK'ı taşır hakkı ile, Âdem’dir ismi\n            Sîna'daki mübârek ağaca benzer cismi\n            [Mü’minûn:20]\n\n            Âdem olmayanlara \"zâlim\" der ALLAH niçin?\n            Kitabı merkep gibi yüklendikleri için\n            [Cuma:5]\n\n            Her diriyi biz sudan yarattık diyor RAHMÂN\n            Diri kalmak istersen AHMED’den dile amân\n            [Enbiyâ:30]\n\n            Aman ile MUHAMMED bu yüzden aynı eder\n            Her biri doksan iki! Harf harf toplarsan eğer\n\n            Dirilik yâni hayat ALLAH’ın HAYY ismidir\n            İnsândaki RÛH O'dur ! Kalan ölü cismidir\n\n            Mûsâ, iki denizin birleştiği o yere\n            Varmadan rastlamadı HAKK’a en yakın ere\n\n            O er kayığı deldi! Geçer iken ırmağı\n            Nefsini del Rûhu bul! Yırtılsın benlik ağı\n\n            Yoksa her öldüğünde seni bir \"Balık yutar\"\n            Zikri öğrenene dek seni karnında tutar\n            [Saffât:144]\n\n            Söz verdiğin RABB’ini hatırlamaktır zikir\n            Sana şahdamarından yakın O! Eyle fikir\n            [Arâf:172]\n\n            Hazret.ini gaflettir, arzda en büyük günâh\n            Tövbe et! Özür dile özünden! O'dur İLÂH\n            [Rûm:30]\n\n            Bu demde doğan bir aşk ile tenhâda kulak verile:\n            Cennete gözlerin görmediği nimetler var yâni rüyâdaki gibi gözsüz görülenler! Bir\n            zerresi sızsa bu şerâbın, şöyle akıl biraz baştan çıksa, halk birbirine sarılıp öpüşmeye\n            başlar, tıpkı meyhânedeki sarhoşlar gibi.\n\n            Bu küpün dibine düşenler için devamı elbette vardır amma:\n            Kafesten (beden) çıkan ışıkla, gölgesiz ışık (ruh) bir olur mu erenlerim\n\n            O'ndan gelen O'na dönerken seyir esnâsında da O'nda olduğunu\n            hatırlayıverirse işler aslına döner.\n\n            Uyananlar iyi bilir: Rûh seferdedir, beden savaş çadırı; çadır söküldü mü yine\n            Sultân'ın sarayına döner!"
        }
      ]
    }
  },
  "id": 202001280213
}