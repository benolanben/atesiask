{
  "article": {
    "header": {
      "date_value": "2 Mar 2018 03:31",
      "title": "OL.ANA AŞK OL.SUN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/28152815_1956445001063882_6392078214637813760_n.jpg"
    },
    "main_article": {
      "quotes": [
        {
          "type": "metin",
          "text": "[OL.ANA AŞK OL.SUN]\n            Eyâ şâh-ı serîr-ı ıstıfâ ol rütbe ekremsin\n            Şerîk-i i'tila yokdur sana bî-misl ü tev'emsin\n            Eğerçi sûretâ teşrif-sâz-ı sulb-ı Âdemsin\n            Medâr-ı 'âferînişsin ebu'l ervâh-ı 'âlemsin\n\n            O sûretle mu'allâdır ki 'indallâh temcîdin\n            Muhammed nâmını etmiş redîfi kavl-i tevhîdin\n            Bu sözde yok muhallâ hiç zunûn u şekk u terdîdin\n            Ki mir'ât-ı İlâhî mazhâr-ı zât-ı mu'azzamsın\n\n            Nasıl mümkün değilse akla derk-i künh-i Zatullâh\n            Değil senden dahi hakkıyla erbâb-ı nazar'âgâh\n            Ehadle Ahmed'in farkı hemân bir mîm iken billâh\n            Muâmmâ-yı Hudâ'sın hall olunmaz sırr-ı mübhemsin\n\n            Zuhûr-ı cezbe-i aşkın olunca sabra âteş-zen\n            Şu'a-ı feyzini vahdet sözümden eyledi rûşen\n            Tefehhüm eyledim âgâh olup KUL YÂ 'İBÂDÎ'den\n            Ki sen cümle 'ibâdullâha Mevlâ-yı mükerremsin\n\n            Gürûh-ı 'âşıkâna zevk-bahşâ-yı cinânîdir\n            Ki vech-i akdesin burka-küşâ-yı MEN RE'ÂNÎ'dir\n            Senin hakkıyla görmek ru'yetullâh'ın nişânıdır\n            'Aceb sırr-ı mücessem bu'l-'aceb genc-i mutalsamsın\n\n            Der-i feyzin ki etmiş melce-i küll Hâlık-ı ekber\n            Dahîl olmuşdur ol bâb-ı kerem-fermâya bu çâker\n            Büküp boynun lebinden böyle şîrîn hitab ister\n            Ki dergâhımda ey Tâhir benim sen kendi bendemsin"
        }
      ]
    }
  },
  "id": 201803020331
}