{
  "article": {
    "header": {
      "date_value": "15 Oca 2018 23:18",
      "title": "Mirâtnümâ GAZELİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/26225862_1826226877675098_3195230070771810304_n.jpg"
    },
    "main_article": {
      "quotes": [
        {
          "type": "metin",
          "text": "[Mirâtnümâ GAZELİ]\n\n            Fâ'ilâtün/Fâ'ilâtün/Fâ'ilâtün/Fâ'ilün\n\n            Biz vücûd-ı mürşîdi a'zam kerâmet bilmişiz\n            Her kelâm u nutkunu 'ayn-ı reşâdet bilmişiz\n\n            Şems-i envâr-ı velâyet gün gibi zâhir bize\n            Asrının gavsı kemâl ashâb-ı himmet bilmişiz\n\n            Bilmeyiz fevkinde bir erbâb-ı irşâd zü'l kemâl\n            Hızr-veş 'ilm-i ledün ehl-i hidâyet bilmişiz\n\n            Tâlib-i keşf ü kerâmet sanma ey zâhid bizi\n            Biz kerâmet sahibin pek ehl-i âfet bilmişiz\n\n            Hamdulillâh bilmişiz EL-FAKRU FAHRÎ sırrını\n            Rütbe-i fakrı hemân fevku's-sadâret bilmişiz\n\n            Âr değildir halk içinde Hak için olmak rezîl\n            Biz rezâlet mesnedin câh-ı vezâret bilmişiz\n\n            Bilmeyen ey râh-ı aşkı kıymayan öz cânına\n            Biz anı merkeb gibi şol bî-şerâfet bilmişiz\n\n            Nâr-ı aşka yanmayan esrâr-ı Hak'tan bî-haber\n            MEN 'AREF sırrından câhil ehl-i gaflet bilmişiz\n\n            Pâk-i ebdân u butûn etmek gerekdir zâhidâ\n            Sûretâ zühd ehlini biz bî-tehâret bilmişiz\n\n            Bir kem âletdir kemâlât ehline Mirâtnümâ \n            Biz kemâlâtı mücerred bir kem âlât bilmişiz\n\n            Süleyman Mirâtullâh Hazretleri ve cümle mürşîdân, dervîşân, muhîbbânın ruhâniyyetleri\n            için el-fâtihâ"
        }
      ]
    }
  },
  "id": 201801152318
}