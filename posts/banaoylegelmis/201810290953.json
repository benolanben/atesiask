{
  "article": {
    "header": {
      "date_value": "29 Eki 2018 09:53",
      "title": "İÇİNDEN BİR NİYÂZ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/43818167_2291698387538179_2023271709185025111_n.jpg"
    },
    "main_article": {
      "quotes": [
        {
          "type": "metin",
          "text": "[İÇİNDEN BİR NİYÂZ]\n            İlâhî! Rahîm ve rahmân sensin ki pûşende-i hatâsın. (hataları örtücüsün) Ve bir kerîm-i\n            subhânsın ki idrâk-i halkdan cüdâsın.\n\n            Ey vehhâb-ı zü’l-atâ! Bir dil-i şeydâ ver ki aşkınla cân fedâ kılalım ve bir himmet-i\n            âlî ver ki ol cihânın kâr-sâzı olalım.\n\n            Bir takvây-ı rûzî kıl ki dünyâdan berî olalım.\n            Bir kadem-i sâbitü’s-sıdk ver ki râh-ı rasttan sürçmeyelim.\n            Bir dîde-i bînâ müyesser et ki hubb-i câh çâhına düşmeyelim.\n\n            Dest-gîr ol ki senden özge dest-gîrimiz yok.\n            Bizi kabûl et ki gayrı melce’ ve mencâmız yok.\n\n            Ey hakîm-i alîm!\n            Sen ta’lîm et ki şerîatı bilelim.\n            Sen telkîn et ki âdâb-ı tarîkata riâyet edelim.\n            Kanâat inâyet buyur ki tama’dan berî olalım.\n            Ebvâb-ı fazl ve ihsânın güşâde kıl ki dakk-ı bâb-ı ağyâr etmeyelim. Ayn-ı vahdet-bîn ver\n            ki gayrı görmeyelim. Dertli gönüller dermânı sensin yoksa ma’lûmâttan şifâ gelmez.\n            Fettâh-ı müşkilât sensin, yoksa mukayyed ve besteden hiçbir kâr küşâde olmaz.\n\n            İlâhî! Cânımıza kendi safânı ve kalbimize kendi hevânı ver.\n            İlâhî, enbiyânın hürmeti için\n            ilâhî, evliyânın hürmeti için,\n            ilâhî, asfiyânın hürmeti için,\n            ilâhî, etkıyânın hürmeti için,\n            ilâhî, Mustafâlar hakkı için,\n            ilâhî, Muhibbâlar hakkı için,\n            ilâhî, Murtazâlar hakkı için,\n            ilâhî, Muktedâlar hakkı için bu bîçâre kulunu ehlinden kabûl et.\n\n            Koma hicrânda ehl-i vusûl et.\n            Fenâda hissemend eyle bu bekâdan, cüdâ kılma onu her dem likâdan.\n            [Sarı Abdullâh Efendi'den ks müntakilen]"
        }
      ]
    }
  },
  "id": 201810290953
}