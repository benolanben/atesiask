{
  "article": {
    "header": {
      "date_value": "8 Nis 2020 12:56",
      "title": "SIKIŞ.AN P.ATLA.R",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/92509140_531247397822185_2191812048978092151_n.jpg"
    },
    "main_article": {
      "quotes": [
        {
          "type": "metin",
          "text": "[SIKIŞ.AN P.ATLA.R]\n            Hak Dost, hem içine hem de dışına baktı\n            Yâni özü dışarı çıkıp aslına aktı\n            Yine ALLAH’a kavuştu ALLAH’tan çıkan ışın\n            İmâm oldu! Saf saf arkasında sıkışın\n\n            Sonsuz ve sınırsız (süptil) latîf (yüksek titreşimli enerji) manâyı, hızını düşürerek\n            yoğunlaştırınca (kesif) sınırlı bir madde(ymiş gibi) görünür.\n\n            Zamân-mekân-imkân; aynîyle insan!\n\n            Öyleyse insan, sıkıştırılmış sonsuzluktur. Önce bedene sıkıştırıldı; üflenen ruh, üst\n            boyuttaydı (Cennet) sonra (alt boyut) dünyâya sıkıştırıldı. Dünyâyı (gafletle) îmâr\n            etti, medeniyetler inşâ etti sonra da yeryüzünde bozgunculuk çıkarıp tahrîp etti.\n\n            En son köşeye (eve) sıkıştırıldı ki evde, ev sâhibinden gayrısı yoktu! Elbet buradan da\n            bir filiz verir, buradan da fışkırır. Zîrâ insan, özü itibariyle sıkıştıkça büyüyendir.\n\n            Bu gerçeğin kitapta bile yeri vardır:\n            İkrâ (Varlığı oku)\n\n            Mâ ene bi kâri'in (Okuyanlardan değilim)\n\n            Cehdime (takâtimin son noktasına) ulaşıncaya kadar (kendime daldırıp)\n            Sıkıştırdı ve bıraktı X3\n\n            Yaratan (seni izhâr eden; sen yoksun, O hayatın kendisi olarak kâim) Rabbinin ismi (ile\n            işaret ettiği hakîkatin olan zâtî kuvveler) ile OKU!\n            [İlk okunan âyet meâli, Alâk:1]\n\n            İnsanlığın târifi olanın okuduğu, varlığın işleyiş yasası olan kitabın insan ile aynı\n            kaynaktan doğdunu, yine kendi buyurdu:\n            El-insan ve'l kurân tevemân\n\n            İnsan ve Kur'an; aynı anneden doğan ikiz kardeştir gerçeği bilinince sessiz\n            (sessiz) kitap olan satırdaki Kurân'ın, canlı ve konuşan (nâtık) kitap olan\n            sadırdan doğan insanı tefsîr ettiği anlaşılır:\n\n            Hak, kendini halka bildirmek için\n            İnsanı kendine timsâl eyledi\n            Kur’ân-ı nâtık'ın tefsîri için\n            Kur’ân-ı sâmit'i inzâl eyledi\n\n            Ne demişti âşık:\n            Sen yeter ki şimdi ve burada HAZIR ol,\n            Kul sıkışmayınca HIZIR yetişmez!\n            Âdem'e sığan, âleme sığmaz!"
        }
      ]
    }
  },
  "id": 202004081256
}