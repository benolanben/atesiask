{
  "article": {
    "header": {
      "date_value": "30 Haz 2020 00:43",
      "title": "SAHTE BENLİĞİM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/105976046_876200159567661_8853142394354148492_n.jpg"
    },
    "main_article": {
      "quotes": [
        {
          "type": "metin",
          "text": "[SAHTE BENLİĞİM]\n            Rûhtan gelip vicdândan çağrı yapan şey ilhâm\n            Benlik sesine ise denilir hayâl! O, ham!\n\n            İnsan cismiyle, beşer kabuğunda Allah tohumunu taşıyor. Neye ben diyeceği bildirilince,\n            kalbindeki kara delik (nokta-yı süveydâ) açıldı mı zaferi tamam oluyor.\n\n            Sonrasında neler oluyor bir bilenden, bir olandan dinleyelim, dinlenelim:\n\n            Zaman biter, mekân biter\n            Yok olanı yoğa iter\n\n            O vakit HAK ordusunda\n            Olursun bir sâdık nefer\n\n            Ne senlik var ne benlik var\n            Herkes özdeş tam birâder\n\n            Şeytanını İslâm yaptın\n            Güreş bitti! Boştur minder\n\n            Teslîm oldun! Selâm sana!\n            Olmadı bu ömrün heder\n\n            Îsâ gibi Rûhtan doğdun!\n            Çilen bitti! Çekme keder\n\n            Ne anan var ne baban var\n            Sensin Âdem adlı ilk er\n\n            Şahdamarın bağlı ŞÂH'A!\n            Rehin tutar seni HAYDER\n\n            Ben diyenin ipi kopar!\n            Taşa kadar düşüp öder\n\n            Ba'su ba'del mevt bu mesaj!\n            Budur halktan saklı haber\n\n            Tekneni del! Nefsini kes!\n            HIZIR ile ol berâber\n\n            Mûsâ bile yolda kaldı!\n            Eren, ermeyeni yeder\n\n            Ortaksız HAK din; işte bu!\n            Başka her dîn afyon, ether"
        }
      ]
    }
  },
  "id": 202006300043
}