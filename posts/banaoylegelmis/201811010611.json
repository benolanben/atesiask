{
  "article": {
    "header": {
      "date_value": "1 Kas 2018 06:11",
      "title": "DEFÎNEYE MÂLİK VİRÂNELER VAR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/43779437_553041395119105_8239397392621690898_n.jpg"
    },
    "main_article": {
      "quotes": [
        {
          "type": "metin",
          "text": "[DEFÎNEYE MÂLİK VİRÂNELER VAR]\n            Ey dün ü gün Hak isteyen bilmez misin Hak kandadur\n            Her kandasam anda hâzır kanda bakarsam andadur\n\n            İstemegil Hak'ı ırak gönüldedür Hakk'a durak\n            Sen senligün elden bırak tenden içerü cândadur\n\n            Gir gönüle bulasın Tûr, sen-ben dimek defterin dür\n            Key güher er gönlindedür, sanma ki ol ‘ummândadur\n\n            Ol ‘ummânda yüz bin güher bir katreye benzer tamâm\n            Ol câna yok zamân-zevâl, zevâlli cân hayvândadur\n\n            Her kanda ki gözin baka, Çalap hâzırdur mutlaka\n            Şol cân ki tapmadı Hakk'a, assısı yok ziyândadur\n\n            Eyle sûretüni vîrân, cân sırrıdur ana iren\n            Bâtın gözüdür dost gören, zâhir gözi yabandadur\n\n            Çün sûretün vîrân ola, gönlün bâğı cinân ola\n            Cânun genci vîrân ola, çünki bu genc vîrândadur\n\n            Her kim gaflet içre geçer, cânı zevâl suyun içer\n            Derviş sırrı ‘arş'dan uçar, gerçeği yer yüzündedür\n\n            Miskîn Yûnus gözün aç bak, iki cihân dopdolu Hak\n            Sıdk oduna gümânı yak, ol eşkere pinhândadur"
        }
      ]
    }
  },
  "id": 201811010611
}