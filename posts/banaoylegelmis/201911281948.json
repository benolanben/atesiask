{
  "article": {
    "header": {
      "date_value": "28 Kas 2019 19:48",
      "title": "TEN/B/EN KABUĞU",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[TEN/B/EN KABUĞU]\n            Kalpler ancak insanın kendi hakikatını bilip özüne kavuşması ile huzur, itminan bulur\n            çünkü insanın hakikati ten kabuğu altında gizlenendir.\n\n            Ruh güneşi battığı yerden doğduysa kıyametin koptu, vakit geldi demektir.\n\n            Sabah oldu, sabah vaktinde yatılmaz. Zira seher yeli, sana (ve yatana) der ki: örtüsüne\n            bürünen kalk artık!\n\n            Ya eyyühel müddessir;\n            Ey O Müddessir! (elbisesine bürünen, kendini örten)\n\n            Kum feenzir;\n            Kalk (kıyam.et) ve uyar!\n\n            Ve Rabbeke fekebbir;\n            Rabbinin yüce azâmetini fark et! Bil ve bildir!\n            (Onu tekbir et, kibriyâsı ile bil; herbir görünende kemâlâtını açığa çıkartmakta olan\n            O’dur: illâ Hû'dur)\n\n            Ve siyâbeke fetahhir;\n            Elbiselerini (bilincini) kirlerden (şirk) arındır!\n\n            Verrucze fehcur;\n            Rücz’den (her türlü şirkten, yanlış değerlendirmekten, put, maddeye bağlı yaşantı,\n            günâh, azab, pislik.ten) kaçın, uzak dur ikilikten!\n\n            Ve lâ temnün testeksir;\n            Çoğu isteyerek (hırsının getirisi olarak, karşılığında çok sevap olur diyerek, yatırım\n            amaçlı) iyilik - ihsân yapma!\n\n            Ve liRabbike fasbir;\n            Ve Rabbin için sabret, birliği hisset!\n\n            Öyle ki içinizde nefes al(dır)ıp ver(dir)en o gücü tanıyıncaya kadar.\n\n            Aşk ile bir dahi okuyalım:\n            Ey Kendi örtüsüne bürünen Sevgili Kul\n            Kalk da uyar bu halkı olsunlar Allah'a kul\n\n            Rabbin büyüklüğünü dâimâ dile getir\n            Elbiseni temiz tut, asla bulaşmasın kir\n\n            Uzak dur pisliklerden o şirk derdini bitir\n            Tevhîd akîdesiyle dertlere dermân yetir"
        }
      ]
    }
  },
  "id": 201911281948
}