{
  "article": {
    "header": {
      "date_value": "14 Haz 2020 19:34",
      "title": "KABUK DÜŞÜNCE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[KABUK DÜŞÜNCE]\n            Kabuğunun çürümesine râzı olmayan tohum, meyve veremez. Beden, beşer kabuğuysa meyvesi\n            ne ola ki:\n\n            Yama tutmaz yırtık ten, diksen de zaman eler\n            Yediğin ekmek yalnız acıkmayı erteler\n\n            Bedene ne kadar baksan zamanla aşınır\n            Cenâzeden beter o! Ömür boyu taşınır\n\n            Her nefes kendine sor: Dünyâya geldin niçin?\n            Ömrünün pek azını ayır, hayâtın için\n\n            Gül, tohumun içinde, dikilme bekler iken\n            Gül içine, dikeni acaba kimdir diken?\n\n            Gül tohumuna koyan bahçıvan mı dikeni?\n            Kızıp terk etme yine HAKK’a saygı ilkeni !\n\n            Yok gibi görünen Tanrı ile olmasa da temâsın\n            Yok deme ki \"var gibi görünen yok\" sâhipsiz kalmasın\n\n            Kalp kimi için pompa kimine ise ARŞtır\n            Ölüm kalım savaşı! Çocuk için bir marştır\n\n            Niye tapınıp durmazsın diye sorma HAK ere\n            Kanal çoktan varmıştır! Suyun aktığı yere\n\n            HAKK’ı içinde bulan, dışındakine tapmaz\n            Buluta konuk olan, yağmur duası yapmaz\n\n            ÂLÎ dedi ki bana: Dış burası! Ve iç orası\n            Beni sende ara ki HAK seni benden sorası\n\n            İçinde saklı ZÂTı bulabilirsen eğer\n            Hayât hem yaşamaya hem de ölmeye değer\n\n            Şimdi işitmek için kulakları olanlar işitsin:\n\n            Mümkün değildir ki bir insan iki ata binsin, iki yay gersin ve mümkün değildir ki bir\n            hizmetkâr iki efendiye hizmet etsin, tâbi birini ihmâl ederek diğerini yüceltirse o\n            başka. Kimse eski şarap içmek istemez ve hemen de yeni şaraptan içemez. Ve eski küplere\n            yeni şarap boşaltılmaz, bozulmasın diye. Yeni bir elbiseye eski yama dikilmez zîrâ\n            yırtılacaktır!\n\n            Dost yama gibidir. O halde onu kendi renginden seç.\n\n            Hak Dooost, kalıp post..."
        }
      ]
    }
  },
  "id": 202006141934
}