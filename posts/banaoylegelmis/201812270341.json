{
  "article": {
    "header": {
      "date_value": "27 Ara 2018 03:41",
      "title": "O T.ÂRİF",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/47584957_1940489275998997_1138681016737295277_n.jpg"
    },
    "main_article": {
      "quotes": [
        {
          "type": "metin",
          "text": "[O T.ÂRİF]\n            Mürşid oldur kim dem-â-de Hakk'ı eyleye 'ıyân\n            Vech-i pâkinde tecellî eyleye ol bî-nişân\n\n            Nutk-ı mıknâtıs ola kâbil vücûdun cezbine\n            Gaşy ola ger tâlibe kılsa nazar bir kez hemân\n\n            Hem ledünnî 'ilmini bilmekde Hızr-ı vakt ola\n            Hak anunla zâhir olup Hakk'a ola ol zebân\n\n            Aşk ile ihyâ ide mürde kulûbı dem-be-dem\n            Feyz-i 'irfânı ile mi'râc eyliye 'İsâ-yı cân\n\n            Zâhir ü bâtında her müşkilleri hall eyleye\n            Kâşif-i esrâr-ı vahdet ola her dem her zamân\n\n            Alem-i gayb u şehâdet hep ana mekşûf ola\n            Cism ola 'âlem ana ol 'âleme rûh-ı revân\n\n            Enfüs ü âfâk denilen ana nisbet bir ola\n            Âlem-i vahdetde zîrâ Hakk'a olmaz în u ân\n\n            Hâb-ı bî-dârında her ne kim görürse Hak diye\n            Vahdet-i Hak'dan özün ayırmaya bir dem bir ân\n\n            Aşka terğib eyleyüp 'adetleri hark itdüre\n            Kalmaya asla bir uzak hep 'ıyân ola nihân\n\n            Kavl u fi'l ü hulkını tezhîb idüp sâfi kıla\n            'Aks ura âyîne-i kalbine sırr-ı dü-cihân\n\n            Bâde-i vahdet suna hemsohbetine her nefes\n            Mest ü meczûb eyleyüp tayy itdüre kevn ü mekân\n\n            Nüshâ-i vahdet olan nefsini ta'lîm eyleye\n            Gün-be-gün vire terakkî Hakk'a ola tercemân\n\n            Tâlibe mâhiyyet-i zât ü sıfâtın bildire\n            Men 'arefe nefsehû hadîsinde komaya hiç gümân\n\n            Dûra düşmekden kamu 'uşşâkını tahlîs ide\n            Gün be gün mürdelere vire hayât-ı câvidân\n\n            Mâ-hasal yüzün görüp sözün işiten Gaybîyâ\n            Len-terânî gussâsın çekmeye ola şâd-mân\n\n            Gaybî bir nefesten Mûrâdîyle \"Aslı gibidir\" mührü vurulanlara selâm olsun"
        }
      ]
    }
  },
  "id": 201812270341
}