{
  "article": {
    "header": {
      "date_value": "17 Haz 2020 20:17",
      "title": "HAYAT SIRRI",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/103654117_778474906021100_1719867714832378360_n.jpg"
    },
    "main_article": {
      "quotes": [
        {
          "type": "metin",
          "text": "[HAYAT SIRRI]\n            Gözlerin, sözlerin, kalbin yalnız değil... İstersen elini kalbinin üzerine koy:\n\n            Her atışında Hay olan, her bakışında Basîr, her duyuşunda Semi' olan O!\n\n            Bu sözler, dînini okumaya niyet edenler, ekmeğini neye bandığını bilerek okusun diyedir,\n            kendi çıplak hikâyesini:\n\n            Dirilik yâni hayat ALLAH’ın HAY ismidir\n            İnsândaki RÛH O'dur! Kalan ölü cismidir\n            Kesik kolu dikeriz ama hayâtı değil\n            Hayât yaratılmadı! ÖLÜM sırrına eğil\n\n            Nâdânın biri suâl edince, Şâh-ı Merdân Hazret-i Alî işitecek kulağı olanlara neler\n            söyledi neler:\n\n            Ey Alî! Mâdem Allâh'ı o kadar seviyorsun, kendini damdan at, ALLAH da seni korusun.\n\n            Hayâtı ve imtihânı ters anlamışsın bre gâfil; kul ALLAH’ı sınayamaz!\n\n            Henüz Allah'ı tanımayan biri uçurumdan düştü, yere çakılmadan bir ağaca tutunuverdi\n            ve başladı kendi kendine konuşmaya:\n\n            Var diyenlere karşı, bir ömür senin yokluğunu savundum. Beni hayata bağlayan bu elim, bu\n            ağacı daha ne kadar tutabilir bilemiyorum... Belki de filmin sonuna geldim:\n\n            Varsan beni kurtar\n            (Allah'ı imtihân)\n            İnanıyorsan bırak!"
        }
      ]
    }
  },
  "id": 202006172017
}