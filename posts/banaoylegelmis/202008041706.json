{
  "article": {
    "header": {
      "date_value": "4 Ağu 2020 17:06",
      "title": "ARA.YANDAN.KURTUL",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/117139511_186923049454193_1229153210182299009_n.jpg"
    },
    "main_article": {
      "quotes": [
        {
          "type": "metin",
          "text": "[ARA.YANDAN.KURTUL]\n            Ne var onsekiz bin âlem\n            Bir fazla vücûd-i Âdem\n            Bilmeyen bunu dem-â-dem\n            Bilebilir mi kendini\n            Uyanıksan aç can gözün\n            Ki zât-ı mutlaktır özün\n            Tanımayanlar Hak yüzün\n            Bilebilir mi kendini\n\n            Zatımızda var olan \"zâten\" bizde bulunan değerleri aramakla geçiriyoruz\n            ömrümüzü. Bulamayışımız, bu(lunduğu)ndan.\n\n            Dikkatini, enerjini vererek aradığın şey belirler. Oysa aradığın şey kesinlikle sana\n            gösterilmiştir. Fakat insanoğlu arayışı üzerine yaşamaz hayatını... Bulamayışı üzerine\n            söylenir durur. Karşılaştığı, aynalaştığı anda, görüp durduğunu nasıl fark eder kendini\n            tanımayan, ne aradığını bilmeyen?\n\n            Her ne yöne dönersen yüzü orası*\n            [Bakara:115]\n\n            O sana açmış durur dâim yüzün\n            Sen yitirmişsin ha ararsın izin\n            Bî-cihet göstermiş eşyâda özün\n            Âdem isen semme vechullâh'ı bul*\n            Nerde baksan ol güzel Allâh'ı bul\n\n            O ağaçtan: \"Yâ Musa! Kesinlikle ben Allâh’ım âlemlerin Rabbi olan!\" diye\n            seslenildi. [Kasas:30]\n\n            Herşeyden tecellî eden, eşyâdan \"Ene:Ben\" diye seslenen bir Allâhımız var.\n            Dışarıdan bakanlar altı yönden münezzeh derler. Bir şeyin önünde, arkasında, sağında,\n            solunda, üstünde, altında olmayan o şeyde değil de ya nedir?\n\n            Senin de sana cihetin yoktur. Bütün cihetleri, seni de hâriç bırakmayacak şekilde\n            çepeçevre kuşatan muhît O'dur, dinleyecek söz budur vesselâm"
        }
      ]
    }
  },
  "id": 202008041706
}