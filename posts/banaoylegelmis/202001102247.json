{
  "article": {
    "header": {
      "date_value": "10 Oca 2020 22:47",
      "title": "UYKU.AĞ.ACI",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/83274522_115512416637199_1998297707386807500_n.jpg"
    },
    "main_article": {
      "quotes": [
        {
          "type": "metin",
          "text": "[UYKU.AĞ.ACI]\n            Allâh, ölümü tatma zamanı geldiğinde insanları vefât ettirir (bedenin işlevsiz kalması)\n            Ölmemiş olanları da uykularında (bilinç dünyasına geçirtir) Hakkında ölüm\n            hükmettiğini (o boyutta) tutar; diğerlerini belli bir ömür için irsâl eder... Muhakkak\n            ki bu olayda derin düşünen bir topluluk için elbette işâretler vardır. [Zümer:42]\n\n            Bütün sözler gecedir, gündüzü bu:\n            İnsanlar uykudadır, öldükleride uyanırlar yâ hû!\n\n            Özümüz HAK yanında sâbit... inemez bize\n            Çünkü onda rastlanmaz maddeye âit ize\n\n            ALLAH ile ne ayni ne de ayrıdır bu öz\n            O, gayb’a âit sırdır... Anlatamaz hiçbir söz\n\n            Bu öz kâlbe yansıyıp olur siyah BİR • NOKTA\n            İşte budur RÛH veya FUAD denilen nükte\n\n            HAK der: Her gece sizi biz ettiririz vefât [39:42]\n            Derin uykuda kalır, ne benlik ne de sıfat\n\n            Zîrâ o vakit yalnız HAKK’ın kimliğindeyiz\n            Asla teslim olmuşuz... İslâm denen dîndeyiz\n\n            Rûh, rüyâ görmez! Hemen olur, her ne şey derse [36:82]\n            Hiç uyanmak istemez, her kim bu sırra erse\n\n            Rûh \"Hep selâm\" der yâni nefs gibi \"boş lâf\" etmez\n            \"Ne emretse o olur\"... Cenneti târif yetmez\n\n            Geri döndüğü anda Rûh, tende uyanırız\n            Rüyâ denen hayâlin rengine boyanırız\n\n            Zîrâ yorumlayamaz akıl Rûhun işini\n            Bebek, nasıl kavrasın dünyâya gelişini\n\n            Uykuda yarı baygın akıl, Rûhu seyreder\n            Bomboş izlenimini hatırlayıp rüyâ der\n\n            Ruh, Fuad’a girince uyanmaktayız güyâ\n            Aslında görmekteyiz gözü açık bir rüyâ\n\n            Nefsindeki RABB’ini zikret\" demekte âyet [7:205]\n            Zikret, hatırla demek... Bu emre et riâyet\n\n            Tespihle yapılan eğer olsaydı zikir\n            \"Her zerre zikr eder\" der miydi HAK! Et fikir !\n\n            Yine HAK der: \"Her gölge bile bana secdede\" [13:15]\n            Rûhsuz namaz geçmez... Sen istersen \"bin âmin\" de\n\n            Vicdân sesi hem sessiz hem sâkin... Sen dikkat et\n            \"Senden başkası duymaz\" der lütfen itâat et\n\n            Bu sestir, HAKK’ın bize uzatılmış tek ipi\n            Güneşin ışığının, güneşle aynı tipi\n\n            O ipi tutarak çık! \"Şah damar\" değil uzak [50:16]\n            Başka her ip şeytanın kemendi olan tuzak!\n\n            Yok mu tuzaklardan kurtuluş, rüyâdan uyanış diyene, o ağacın altından âcizâne bir\n            tavsiye: Rabbini kendinde hissederek ve gizlice zikret, aslını hatırla, özüne şâhid ol!\n\n            Kulluğu içten yap, içsiz tohum ağaç olmaz. Namaz, ağacın kökünden su emmesidir, işâreti\n            meyve vermesidir vesselâm"
        }
      ]
    }
  },
  "id": 202001102247
}