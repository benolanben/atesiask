{
  "article": {
    "header": {
      "date_value": "29 Oca 2020 01:10",
      "title": "YET.ERİNCE BÜ(YÜ)DÜ MÜ?",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/82543781_432381374136755_958540801863958938_n.jpg"
    },
    "main_article": {
      "quotes": [
        {
          "type": "metin",
          "text": "[YET.ERİNCE BÜ(YÜ)DÜ MÜ?]\n            Çok mutsuzuz Edi\n            Neden?\n            Çünkü büyüdük\n            Artık çocuk değiliz!\n\n            Önce okullarda hep bir sonraki sınıf, sonra çalışma hayatında hep bir üst ünvan savaşı,\n            daha iyi şirketler olduğu inancı, ötekinin hep daha fazla kazanması baskısı ile insan,\n            sistem tarafından 40 yaşına kadar öyle zorlanıyor ki... 40 yaş sonrası beyaz yaka\n            erkekler, alkolik kadınlar, avuntu, teselli, zevk, hız ve haz, sonrası acı üstüne acı.\n\n            Beden erişkin olunca eşini aramaya, akıl kemâle erince aslını aramaya başlıyor\n            neylersin.\n\n            Bir ömür ben ve benim sandığımız ne kadar bilmem ne biriktirdiysek nâfile... Yalnızken\n            ne kadarsak o kadarız aslında. Gerisi bize ait olmayan teferruatlar, fazlalıklar,\n            altında ezildiğimiz yükler.\n\n            İnsan, kendi özüne doğru, derin, keskin, tek bir b.akış değilse ya nedir? Rüyâ ne kadar\n            uzun olursa olsun uyanmak tek bir andan ibârettir ve gerçek uyanıştan sonraki ömür,\n            üzerine batıp doğan güneşle ölçülmez erenlerim!\n\n            Şimdi sor bakalım kendine ey can:\n            En çok neye ihtiyâcın var?\n            Olmazsa olmazın nedir?\n            Kendindeki değerin yâni\n            Seni sen yapanın farkında mısın?\n\n            Beden olan başka, bedende görünen bambaşka... Ben dediğin hangi sensin ey can?"
        }
      ]
    }
  },
  "id": 202001290110
}