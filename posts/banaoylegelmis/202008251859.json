{
  "article": {
    "header": {
      "date_value": "25 Ağu 2020 18:59",
      "title": "HANGİ PUT",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/118293419_2646704172256709_5651947152019703815_n.jpg"
    },
    "main_article": {
      "quotes": [
        {
          "type": "metin",
          "text": "[HANGİ PUT]\n            Farsça'da but, Sanskritçe Buddha isminden doğmuş ve kadîm dinlerde, kendisine\n            tapınılan bir ilâhı veya ilâhların bâzı niteliklerini zâhirde temsil etmek üzere\n            yapılmış resim şekli veya heykel cismine put deniyor.\n\n            Her kulun Allah'la ilgili akıl ve taklit gücüyle yaratıp kalbine sığdırdığı, ilahı\n            sanıp inandığı başka bir Allah sûreti vardır ve çoğu insan, lâyık olduğu, kendi\n            algısında diktiği bir puta tapar. Allah da \"Ben kulumun bana olan zannı\n            gibiyim\" demiştir ya hani!\n\n            Sûret olduğuna ve sınırlı göründüğüne göre bu zanna da \"put\" diyebiliriz. Ve\n            kimse başkasının putunu beğenmez çünkü herkesin putu kendine şirin, herkes başkasının\n            putuna İbrâhim!\n\n            Allah bâtın olduğu gibi aynı zamanda zâhirdir... Ama zâhir oluşu, çokluğa çoktan nazar\n            eden sahte benliğin gözüne örtülüdür ve bu yüzden zâhir oluşunu herkes kavrayamaz.\n\n            Oysa yalan dünyada tek bir put var, o da senin benliğin. Onu kırabilirsen her şey Tanrı\n            olur fakat onu kırmadığın sürece Tanrı dahi bir puttur.\n\n            Put yapmayı bırak dendi, başkasının putlarına tapmaktan bezgin birine, kendini yapmaya\n            başla..."
        }
      ]
    }
  },
  "id": 202008251859
}