{
  "article": {
    "header": {
      "date_value": "5 Mar 2020 22:46",
      "title": "İÇ.TENLİK DEST.ÂNI",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/87325522_236824754025654_8422912232753582047_n.jpg"
    },
    "main_article": {
      "quotes": [
        {
          "type": "metin",
          "text": "[İÇ.TENLİK DEST.ÂNI]\n            İncitme kimseyi ey baht-ı bâlâ\n            Zîrâ dil mülküdür Ka‘be-i ‘ulyâ\n            Herkesi hâlince hoş görmek evlâ\n            Sâbir ol her hâle, cânanı gözle\n\n            El için kendini âteşe yakma\n            Men 'aref dersini elden bırakma\n            Kendini bil, elin aybına bakma\n            Senden sâdır olan noksânı gözle\n\n            Seni istemeyeni, sen iste özden\n            Lisanını hıfz et nâ-sezâ sözden\n            Ehibbâ beyninde, gel çıkma sözden\n            Atına binmeden meydânı gözle\n\n            Kendini bilmeze pek olma yakın\n            Sonradan görmüşe borç etme sakın\n            Asâlet rütbesin göğsüne takın\n            Zulmetten çık mâh-i tâbânı gözle\n\n            Dünya eşgâline verme fikrini\n            Hudâ’dan gelenden kesme şükrünü\n            Hayra tebdîl eyle dâim zikrini\n            Geçirme vaktini zamânı gözle\n\n            Her duâ içinde dile özünü\n            Elini aç, Mevlâ'ya dönder yüzünü\n            Ölmeden cennete dikme gözünü\n            Evvelâ kâmile imanı gözle\n\n            Amelsiz âlimi alma bir pula\n            Pendini tut, gitme gittiği yola\n            Hâlinden şikâyet eyleme kula\n            Rezzâk-ı âlemdir Rahman’ı gözle\n\n            İbretle nazar kıl âleme ey şâh\n            Mü’minin kalbidir muazzâm dergâh\n            Ahsen-i takvîme oldunsa âgâh\n            Güzel sev, derdine dermânı gözle\n\n            Rızk için âlemde hiç çekme kaygu\n            Gelir görünmezden çok sayma saygu\n            Sûrette sîrette adamsan yâhû\n            Sırrı fâş eyleme, esrârı gözle\n\n            Kendini medh eden şeyh değil billâh\n            Esrâr-ı tevhîde olmadan âgâh\n            Elinde bir tesbih, başında külâh\n            Dürlü dürlü söyler yalanı gözle\n\n            Arabul kendine mürşid-i kâmil\n            Sarf ettiğin emek olur mu zâil\n            Hakîkî ol, olma teklife mâil\n            Yanarsın gözün aç, mizânı gözle\n\n            İşbu destân ile, \"ben sandığı\" kendi gölgesinden iz sürüp şah dâmarından\n            şâh'a bağlı olduğunu sezen canın boğazında düğümlendi inceden ince bir niyâz:\n\n            Ey, ey demeyi uzak bildiğim bana benden yakın olan ve ey ismi devâ, zikri şifâ ve itaâti\n            zenginlik olan! Sermâyesi ümit ve aczîyet, silâhı gözyaşı ve nedâmet olan kuluna\n            merhamet eyle, yıkıldı gönül hânesi, evindir tâmir eyle\n\n            Nefesinde âmînlerî hû hû'lara karışan canlar,\n            Eksik olmasınlar vesselâm"
        }
      ]
    }
  },
  "id": 202003052246
}