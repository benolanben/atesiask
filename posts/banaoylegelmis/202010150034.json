{
  "article": {
    "header": {
      "date_value": "15 Eki 2020 00:34",
      "title": "BİRLİK EHLİNE HAS",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/121585797_622909275045391_7321385984735278324_n.jpg"
    },
    "main_article": {
      "quotes": [
        {
          "type": "metin",
          "text": "[BİRLİK EHLİNE HAS]\n            Varlık kitabını okumama yetecek bir tevhid zevkine muhtâcım. Böylesi bir idrâkın,\n            varlığı tecrübe etmenin, \"şimdi olanın\" nasıl farkında olabilirim?\n\n            Kitabı hariçten okuma, kitaba karış, zevki içinde...\n\n            \"Varoluşu, şimdi ve burada olmanın farkındalığı deneyimliyorum\" cümlesi,\n            merkezden bakıldığında gerçeği tam yansıtmıyor çünkü bu, kimliği olan \"bir\n            kişinin\" yapacağı bir iş değildir.\n\n            Bize öğretildiği gibi cümleyi öğelerine ayıralım:\n\n            Ben, varoluşu deneyimliyorum.\n            (İsteyenler: \"Ben, Allah'ı biliyorum\" diye de okuyabilirler!)\n\n            Burada bir ayrışma var; bir ben, bir de deneyimlediğim varoluş, bir özne bir de nesne\n            var.\n\n            Peki ne var bunda?\n            Varoluş, kimsenin bilincinde bir nesne olamaz çünkü varoluşun kendisi bilinçtir,\n            farkındalıktır. Saf bilinç, kendisini asla bir nesne hâline getirmez.\n\n            Derseniz ki: \"Aradığımı buldum, gördüm işte orada!\" Bu, kesinlikle O değildir.\n            \"Len terânî\" perdesi bu durumda çekilir. [Arâf:143'den]\n\n            Bu tecrübeyi, kültürel din diliyle söyleyecek olursak:\n\n            Dışarıda bir şeyi bırakmayacak şekilde herşeyi kapsayan Allah bilinmez; bilir. Allah,\n            görülmez; görür. O fâil-i mutlaktır, gerçek öznedir aslâ bir nesne değil...\n\n            Bu latîf sırra âgâh olan, bu sırra kadem basar vesselâm:\n\n            Kendi Tûr'umda duydum \"İnnî enallâh'ı ben\n            Len terânî kalmadı, kavuştu zarf mazrûfa"
        }
      ]
    }
  },
  "id": 202010150034
}