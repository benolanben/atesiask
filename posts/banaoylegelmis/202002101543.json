{
  "article": {
    "header": {
      "date_value": "10 Şub 2020 15:43",
      "title": "ÖLÜM UYKUSU",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/84350676_2969274133093232_4015866172522599128_n.jpg"
    },
    "main_article": {
      "quotes": [
        {
          "type": "metin",
          "text": "[ÖLÜM UYKUSU]\n            Uyku ölümle kardeş! Boşuna dememişler\n            Uykuda ve ölümde zîrâ benzerdir işler\n\n            Uyuma hiç! Vermeden hesâbını kendine\n            Ölmeden helâlleşmek! Bu yüzden girdi dîne\n\n            Ölüm, toptan hesâptır! Uykuysa perâkende\n            Uyanık iken de can sınavda! Uyurken de\n\n            Çok derin uyuyanı, ALLAH yanına alır\n            Vakti dolmayan döner! Eceli gelen kalır\n\n            Vakti dolmayan o gün ne yapmışsa yazılır\n            Ancak tövbe etmişse defterinden kazılır\n\n            Bilinç düş artığını rüyâ olarak derer\n            Rüyâ görmediği an, ne gördü? Bilen: er.er\n\n            Rüyâsız uykuda bak! Yok olarak varsın sen\n            O esnada nerdesin? Kimsin? Bunu bir•bilsen\n\n            Uyanırsan her sabah! Ayni kimlikli kişi\n            Hak Nebî der: O zâtın ancak ziyândır işi\n\n            HAK kimliğinde idin! Canın melekti o dem\n            Olmuştun: And içilip secde edilen Âdem\n\n            Bunu anımsamaya her sabah sarfet emek\n            Kurânın adı: Zikir! Bu, anımsamak demek\n\n            Gözlerden kaçan, bölünemeyen en küçük nokta\n            Kalpdeki kapı O! Sen de gir: Vâr ol yokta\n\n            İç içe iki ben var! Diyen Yunus’u anın\n            Hayât denen şu ölüm uykusundan uyanın\n\n            Hiç rüyâ görmeden uykudan kalktığında, uykuda gördüklerini anımsarsan eğer, herşeyin\n            sırrı sana apaçık olur: dirilirsin!\n\n            Ruhun perdesi madde, ruha hissettirilen bir hayaldir ve gözlerininizi kapadığınız o\n            anda, içinize dolan derin Rahmânî nefesin içinde, dün ve yarından sıyrılıp madde ötesine\n            geçemiyorsanız biliniz ki çileniz daha sürecek, böylesi bir güne uyandıkça ızdırâbın\n            sonu gelmeyecek..."
        }
      ]
    }
  },
  "id": 202002101543
}