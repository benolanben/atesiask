{
  "article": {
    "header": {
      "date_value": "29 Tem 2020 19:31",
      "title": "BAYRAMINA BİR KALANSIN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[BAYRAMINA BİR KALANSIN]\n            Küntü kenz sırrını fâş etmede mevcûdiyetin\n            Bu sıfatınla O'nun zâtına bir ilânsın\n\n            Hâl-i a'mâyı yıkıp vâcibi izhâr ettin\n            Kuvveden fiile çıkan bir eser-i imkânsın\n\n            Öyle bir zerre imişsin ki cihanlar meknûz\n            Katrenin hacmine sığmış sonu yok ummânsın\n\n            Sîretin bulmak için bak nice sûret giydin\n            Her sâhifende bin şiir okunan dîvânsın\n\n            Zâhiren şimdi düş.müş olsan da arza\n            Sen onun mâyesisin sâhibine akrânsın\n\n            Ahsen-i sûret giydin, onu mahcûb etme\n            Sidretü'l müntehâ'da tahtı kuran sultânsın\n\n            Kâinatın sebeb-i hilkatısın fahreyle\n            Cümle esmâ-ı ilâhî yazılan fermânsın\n\n            Mıknatıstır ebeveyn, cezbeder eflâka kadar\n            Annen arzdır, pederin gök, ne büyük ihsânsın\n\n            Hilkatın cümle işlerinde kemâlat doludur\n            Neyi nâkıs görüyorsan o kadar noksânsın\n\n            Beşerin ömrü mum gibi sönüyor sürat ile\n            Sen güneş ol ki nûrun ebediyyen yansın\n\n            Cânı cânâna fedâdan çekinen nâmerttir\n            Dâvete aşkla icâbet edecek kurbânsın\n\n            Mâ arafnâke deyip kat’-ı kelâm eylemeli\n            Ne kadar âşikâr olsan o kadar pinhânsın\n\n            Zâten bize her gün dedi gözü yeni açılan, ya arefedir ya bayrâm..."
        }
      ]
    }
  },
  "id": 202007291931
}