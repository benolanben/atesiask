{
  "article": {
    "header": {
      "date_value": "3 Şub 2020 00:24",
      "title": "O'NU KİM GÖRMÜŞ Kİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/83286121_178325080151413_7695827768455870099_n.jpg"
    },
    "main_article": {
      "quotes": [
        {
          "type": "metin",
          "text": "[O'NU KİM GÖRMÜŞ Kİ]\n            Bir varmış, gayrısı yokmuş. Uzağı görmeye yarayan gözlerin göremediği bir büyük pâdişah\n            yaşarmış çok yakın ülkelerinin birinde, hayatı bir tek O yaşarmış zâten.\n\n            Bundan sonrasını sessiz bir tanıktan dinleyelim:\n\n            Ete kemiğe bürünüp İskender diye bilenen, o büyük pâdişah, bir yere elçi göndermek\n            istedi. Nihâyet o âlemler pâdişahı, elçi elbiseleri giyinip gizlice gitti.\n\n            Kimsenin duymadığı şeyleri İskender şöyle buyurdu, İskender böyle buyurdu diye nakletti.\n\n            Bütün âlemde kimse, bu elçinin İskender olduğuna inanmadı ki! Üzerinde güneşin batmadığı\n            mülkünde yaşayan hiç kimsede İskender'i görecek göz yoktu... O, ben\n            İskender'im deseydi de kimse inanmazdı zâten... İskender'i kim görmüş ki!\n\n            Pâdişaha her gönülden bir yol var amma yolu kaybetmiş, izini şaşırmış adamın ondan\n            haberi yok.\n\n            Odanın dışındaysan pâdişah sana yabancıdır. Fakat iç.eri girmişsen, dert etme pâdişah\n            zâten orada, sen kendine yer ara!\n\n            Ne demişti kendinde, kendini arayıp bulan âşık:\n            Kendi hakîkatine uyanan, hakîkatin kendindedir!"
        }
      ]
    }
  },
  "id": 202002030024
}