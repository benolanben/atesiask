{
  "article": {
    "header": {
      "date_value": "23 Eyl 2018 06:14",
      "title": "AŞK YOLUNDA",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[AŞK YOLUNDA]\n            Ey beni ‘ayıblayan gel beni aşktan kurtar\n            Ger elinden gelmezse söyleme fâsid haber\n            Âşıkların ahvâli ma'şûk katında biter\n            Sözün var ona söyle benim elimde ne var\n            Dost yüzünden nikâbı her kim giderdi ise\n            Hicâb kalmadı ona ayruk ne hayr u ne şer\n            Hîç kimesne kendinsen hâlden hâle gelmedi\n            Âşıkların cânına ma'şûka urur minkâr\n            Kim ki aşk kadehinden bir zerre içdi ise\n            Ana ne ‘akl u ne us ne esrük ü ne humâr\n            Tek ben değilim ‘âşık ol ma'şûk nazarında\n            Aşk yoluna cân fedâ benim gibi sâd-hezâr\n            Âşıkların hâlini ‘âşık olanlar bilir\n            Aşk bir gizli hazinedir gizli gerekdir esrâr\n            Korkaram söylemeye şerî'at edebinden\n            Yohsa eydeydim sana dahi ayruksı haber\n            Kim vire bu dil ile ol ma'şûkadan haber\n            Meğer ol kimseler kim cân içinde cânı var\n            Yûnus ölürse ne gam aşk içinde kardaşlar\n            Aşk yoluna uyagan ma'şûk burcunda doğar"
        }
      ]
    }
  },
  "id": 201809230614
}