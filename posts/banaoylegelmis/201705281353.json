{
  "article": {
    "header": {
      "date_value": "28 May 2017 13:53",
      "title": "TEMÂŞÂDIR GARAZ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/18809697_1939709982941407_2020610357025832960_n.jpg"
    },
    "main_article": {
      "quotes": [
        {
          "type": "metin",
          "text": "[TEMÂŞÂDIR GARAZ]\n\n            Dehre gelmekden ne da‘vâdır ne gavgâdır garaz\n            Hüsn-i rûy-ı yâri her yüzden temâşâdır garaz\n            Ey tabîb-i cân u dil maksad cemâlin görmedir\n            Sanma derd-i aşkıma senden müdâvâdır garaz\n            Kûy-ı yâre gitmeden maksûd bir dîdârdır\n            Cüst ü cûy-ı Tûr’dan nûr-ı tecellâdır garaz\n            Yâr kendin görmeğe âyîne îcâd eylemiş\n            Sûret-i îcâd-ı âlemden bu ma‘nâdır garaz\n            Fahriyâ ma‘lûmudur erbâb-ı irfânın bu râz\n            Lafz-ı Mevlânâ’dan ancak zât-ı Mevlâ’dır garaz"
        }
      ]
    }
  },
  "id": 201705281353
}