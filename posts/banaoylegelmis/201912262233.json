{
  "article": {
    "header": {
      "date_value": "26 Ara 2019 22:33",
      "title": "KARLI CUMA",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/81123876_164012528157076_6614223708541924421_n.jpg"
    },
    "main_article": {
      "quotes": [
        {
          "type": "metin",
          "text": "[KARLI CUMA]\n            Nice sözler dinledim, iç yüzünü bilmedim\n            Sözler bana yetmedi, yetim kaldım koşturdum\n\n            Hakk’ın yolu diyerek, nice yolda bulundum\n            Şâhit olmak istedim, kapı kapı dolaştım\n\n            Bir aşk düştü gönlüme, yandım bittim kavruldum\n            Tevhîd sırrını bilen, kâmil kimse aradım\n\n            Bir el tuttu elimden, ne oluyor sormadım\n            Beni bana döndürdü, sırlar bende anladım\n\n            Günâh nedir öğrendim, tövbe ettim yıkandım\n            Nice makam açıldı, edep ile dolandım\n\n            Baş gözümü kapadım, gönlüm ile seyrettim\n            Gönlüm beni coşturdu, nice sırra ulaştım\n\n            Sûret denen kapıdan, can şehrine alındım\n            Cümle âlem \"Hû\" imiş tevhîd neymiş anladım\n\n            Allah'ın rızâsına giden bütün yolları inceledim. En kestirme yolun, insanları\n            sevindirmek olduğunu gördüm.\n            [Hâce Ubeydullah-ı Ahrar Hazretleri]\n\n            Âh bu Cuma, uzak ülkelerin karlı yollarından gelip can evinizde soba sıcaklığına\n            sarılıyor gibi, fıtrata döner gibi târifsiz bir sevinç\n\n            Cuma, sûret denen kapıdan secde ederek geçmek, can şehrine alınmaktır.\n\n            Tevhîd'in sırrına, aşkın rengine boyanmak, Hak'tan bakılan cümle yerde\n            Hakk'ı görmektir.\n\n            Cuma ile bakışımız nûr ola, Nefhâ-i Rahmân dolan nefesimiz misk ü amber ola, murâdîyle\n            dolu gönülden taşan feyz ü bereketten âlemler rahmete gark ola cânım erenlerim..."
        }
      ]
    }
  },
  "id": 201912262233
}