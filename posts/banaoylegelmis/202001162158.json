{
  "article": {
    "header": {
      "date_value": "16 Oca 2020 21:58",
      "title": "GÜNEŞ//PERDE//GÖLGE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/80752365_1104187459917407_681452014752553732_n.jpg"
    },
    "main_article": {
      "quotes": [
        {
          "type": "metin",
          "text": "[GÜNEŞ//PERDE//GÖLGE]\n            Sanma cennet güzelle dolu bir yatakhâne\n            ALLAH sevip sevilmek ister! Cennet bahâne\n\n            Başka güzel yok ki o sevip sevilebilsin\n            ALLAH’ın ismi nûr! Gölge haddini bilsin\n\n            Aslını yansıtmaya cenneti etmiş perde\n            Kopya olmaktan kurtul... Perde sırrına er de\n\n            ALLAH, perde ardından konuşur\" diyor âyet\n            \"Görmem artmaz!\" Der ÂLÎ! \"Perde kalksa da şâyet\n\n            Cebrâil’in sınırı! Ancak perdenin önü\n            Yaya kaldı! RESÛL’ün miraç olunca yönü\n\n            Yoluna devam edip RESÛL cennete vardı\n            \"Son sınır\" idi yine! O cennetin de ardı\n\n            Ben\" merkezli baktıkça hep ufuk sınırı var\n            \"O\" merkezli bakınca ne sen varsın ne duvar\n\n            Demek ki esâs perde! Saklıdır ilk merkezde\n            O ilk merkeze ister nokta ister ÂLİ de\n\n            Yâni \"uyku\" \"erme\" ve \"ölüm\" denen üç hâlde\n            Sâf canla çıkan öze: Rahmân Rahîm ve Rûh de\n\n            Mâden, bitki, hayvân ve rûhun akıl bilinci\n            Diğer dört renge âit! Aymaz insân sevinci\n\n            Rûhsuz akıl! Ölümde akkor ateşte erir\n            Doğadan aldığını zerre zerre o verir\n\n            Görmedin mi Rabbini, (sabahleyin yâni Hakikat güneşi tam yükselmemişken) gölgeyi (sahte\n            benliği) nasıl uzattı? Eğer dileseydi onu elbette sakin (hareketsiz, sabit, sürekli)\n            kılardı... Sonra, Güneş’i (üst bilinci, hakikatin farkındalığı) ona delil kıldık. Sonra\n            onu (o uzatılmış gölge benliği) kolay bir kabzediş (el koyuş) ile kendimize kabzettik\n            (fenâ:Hakikat farkındalığıyla “yok”luğunu hissettirdik). [Furkân:45-46]\n\n            Güneşe arkasını dönen gölgesinin peşinden yürür. Gölgeler gözünden kaybolduğunda, gölge\n            sahibi gözüne görünür olur:\n\n            Sâye ez-hurşîd mîcûyed visâl\n            Mineyâbed înt sevdâ-yı muhâl\n            Gölge güneşin derdine düşmüş ister visâl\n            Ne mümkün böylesi bir sevdâ-yı muhâl\n            [Hz. Şeyh Attâr]\n\n            Gölge varsa güneş yok, güneş varsa gölge! Öyle yada böyle ölümün hakikati, gölgenin\n            gölge sâhibine çekilmesi değilse ya nedir cânım erenlerim?"
        }
      ]
    }
  },
  "id": 202001162158
}