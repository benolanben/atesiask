{
  "article": {
    "header": {
      "date_value": "5 Nis 2020 08:50",
      "title": "B•İN POST•BİR DOST",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/92462786_306504973659395_3722777421596852879_n.jpg"
    },
    "main_article": {
      "quotes": [
        {
          "type": "metin",
          "text": "[B•İN POST•BİR DOST]\n            Kaynağından çık.an sudan okundu: \"Vehim, var zannetme şeytandır, can cânân\" O\n            halde, aynı kaynaktan doğduğum kitapta, \"şeytân\" gördüğüm yerleri,\n            hakîkatinden habersiz, kendini beden sanan, aslından uzak düşmüş, ikilik ve ayrılık\n            ateşinde yanan ve dokunanı yakan diye okuyayım bâri!\n\n            Gerçekten de (kendinizi yok olup gidecek beden zannınız) sizden nice nesilleri saptırdı!\n            Hâlâ aklınızı kullanmayacak mısınız?\n            [Yâsîn:62 Meâli]\n\n            Doğmak-ölmek yok! Herkes aynı Rûh'un sâhibi\n            Bir'den ancak \"bir\" çıkar! Hep buna şâhit gibi\n\n            Yâni doğmamızın ve ölmemizin nedeni\n            Taşıyor sanmamızdır üstümüzde bedeni\n\n            Soyun şu eğri büğrü beden.in.den: ol ışın\n            Kalbdeki noktadan gir! Rûh'a olsun varışın\n\n            Bu hayâl âleminden geç hakîkî âleme\n            Uyan da artık son ver! Sahte zevk ve eleme\n\n            Yitirdim ben ne yazık, bir tek gerçek dostumu\n            Affet de üzerimden soy şu hayvân postumu\n\n            Ölüm yok artık postu cennete serene\n            Zaman ve mekân hiç gerekmez Hak•erene\n\n            Üflediği Rûh, artık meydana çıktığı için\n            Dünyâ ahiret oldu! Nihâyet için için\n\n            Rûh seferdedir, beden savaş çadırı; çadır söküldü mü sultan sarayına döner!\n\n            Bir postum var atarım, nerede olsa yatarım!\n\n            Mâdem bedeni su, rûhu ateş temizler!\n            Şu gelen tâze nefesi, uyuyanların yüzüne su serpmek, bekleyenlerin ateşine şûle vermek\n            diye içine çekene selâm olsun..."
        }
      ]
    }
  },
  "id": 202004050850
}