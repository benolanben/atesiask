{
  "article": {
    "header": {
      "date_value": "9 Ağu 2020 00:38",
      "title": "KENDİ KENDİME•YEM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/117102604_178222080501714_2183345056789974393_n.jpg"
    },
    "main_article": {
      "quotes": [
        {
          "type": "metin",
          "text": "[KENDİ KENDİME•YEM]\n            -Çok aradım ulaşamadım, sonunda telefonunuzu buldum ya çok şükür\n            -Beni değil kendini arasan ya!\n\n            -Sizinle tanışmayı çok istiyorum ama?\n            -Kendini tanıyor musun ki bana tanıtacaksın... Kendini tanımayan insanın, hayatta\n            sarıldığı hep yanlış kimsedir.\n\n            - Evet, adım Aslı Özsever, Ankaralıyım. Tanıştığımıza memnun oldum.\n\n            - Evet o senin bir süreliğine kullandığın ata yâdigârı ismin olabilir... Peki o isimle\n            isimlenen kim? Bedenin gözünü bir şehirde açmış olması, seni oralı yapar mı?\n\n            Kendini tanımak, O'nun yegâne gerçek dini\n            Bu yüzden \"O\" diyerek tanımlar o kendini\n\n            Deme: Ben•de bileyim kendimi! Düşüp aşka\n            Sen çizgisin! Hiçbir şey yok ki noktadan başka\n\n            Kendini tanıyan Hakk'a şâhid olur ve Hakk'ı tanıyan Hak'tan başkasını\n            görmez olur.\n\n            Artık b.aktığına kendini tanımak için bak güzeller güzeli...\n\n            Her sarıldığını kendin bil\n            Kendi sarar, kendini sarar\n\n            Her gördüğün senin kitabın\n            Kendi okur, kendini okur\n\n            Her olanı kendinden bil\n            Kendi bilir, kendi olur\n\n            Her canı, cânân arar görürsün\n            Kendini arar, kendini bulur\n\n            -Aaaa ne güzel... Bunları sosyal medyada paylaşabilir miyim?\n            -Kendini bulduğun, kendinindir. Yeter ki bağlanmayasın, bağlanma yanarsın!\n\n            Kendini bulana dek gel-git! Gözün açık uyu, kime ne diyem böyledir kendi huyu!\n\n            Kendi kendimle konuşana, görüşüne dek dedi maksadı muhabbet olan, bir rehbere\n            muhtâcım..."
        }
      ]
    }
  },
  "id": 202008090038
}