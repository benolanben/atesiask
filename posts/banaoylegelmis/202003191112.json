{
  "article": {
    "header": {
      "date_value": "19 Mar 2020 11:12",
      "title": "NEYİM VAR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/90089559_1087196101660437_6945183356256626248_n.jpg"
    },
    "main_article": {
      "quotes": [
        {
          "type": "metin",
          "text": "[NEYİM VAR]\n            Ben yürürken, iki ayağım senin\n            Nutk ederken dilim, dudağım senin\n            Hep gülerken yüzüm, yanağım senin\n            Neyim vardır benim, bunun içinde?\n\n            Seyr ederken gözüm ve kaşım senin\n            Gezdirirken vücûd hem başım senin\n            Diri iken ömür ve yaşım senin\n            Neyim vardır benim, bunun içinde?\n\n            Damarımda gezen, bu kanım senin\n            Senden sana diyen, lisânım senin\n            Ölümler bilmeyen, bir canım senin\n            Neyim vardır benim, bunun içinde?\n\n            Seni siper eden, bu gönlüm senin\n            İçi diri, dışı bir ölüm senin\n            Beni yakar isen, her külüm senin\n            Neyim vardır benim, bunun içinde?\n\n            Gözümün içinde, nûr şâhım senin\n            Her dâim ettiğim, o âhım senin\n            Gece ile gündüz, sabâhım senin\n            Neyim vardır benim, bunun içinde?\n\n            Sözünü dinleyen, kulağım senin\n            Seni idrâk eden, dimâğım senin\n            Elvânı gösteren, gözağım senin\n            Neyim vardır benim, bunun içinde?\n\n            Kemiğim senindir, her etim senin\n            Herşeyden alınan lezzetim senin\n            Durmadan çektiğim, mihnetim senin\n            Neyim vardır benim, bunun içinde?\n\n            Bilen, Emre diyor, soyadım senin\n            İsmail söylenen, huy-adım senin\n            Deyip dinleyensin, duy-adım senin\n            Neyim vardır benim, bunun içinde?\n\n            Kendini bilmek için kendin olmayan gerek... Adına insan denilen kalıbın içinde, bedelini\n            ödediğimiz, seçerek aldığımız neyimiz var? Ben dediğimiz şeyin tam olarak neresi benim\n            ki ondan sâdır olacak sıfatlara ve fiillere \"benim\" diyebileyim?"
        }
      ]
    }
  },
  "id": 202003191112
}