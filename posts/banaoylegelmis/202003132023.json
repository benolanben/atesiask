{
  "article": {
    "header": {
      "date_value": "13 Mar 2020 20:23",
      "title": "DİRİ MEZÂRI",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/89932232_541000896542339_3870069838022510892_n.jpg"
    },
    "main_article": {
      "quotes": [
        {
          "type": "metin",
          "text": "[DİRİ MEZÂRI]\n            Mezâr, dedemin ağzında mezer: Bir kimsenin öldükten sonra gömüldüğü, ziyâret edildiği\n            yer.\n\n            Dost'u anlayınca dürdük defteri\n            Can, gayb olunca gördük dilberi\n            O, Yunus Emre’nin olduk mezeri\n            Meydâna çıkardık gizli esrârı\n\n            Dirisi dururken ararlar mezer\n            Taş ile toprakta bu hâl ne gezer\n            Bu putu yapanlar, kan ile özer\n            Dirisi dururken ararlar mezer\n\n            Kesilmiş ağaçta olur mu yaprak?\n            Taş ile toprakta olur mu dudak?\n            Dirisinden çıkar daim Ene'l Hak!\n            Dirisi dururken ararlar mezer\n\n            O'na fedâ oldum: dâim mevcûdum\n            İşâret ediyor benim vücûdum\n            Hareketsiz olur Hakk'a sücûdum\n            Dirisi dururken ararlar mezer\n\n            Berâber dirildik, hiç yoktur ölüm\n            Yaktı, kodu gitti, çürümez külüm\n            Yaprağı yerlere dökülmez gülüm\n            Dirisi dururken ararlar mezer.\n\n            Biz bir çiçek olduk, dâim açarız\n            Dünya, âhirete koku saçarız\n            Bazı ayân olur, bazı kaçarız\n            Dirisi dururken ararlar mezer\n\n            Bilmeyenler, bizden ederler ikrâh\n            Gözümüzde durur Hazreti Allah\n            Beytullah perdesi örtülmüş, siyah\n            Dirisi dururken ararlar mezer\n\n            Hâlim Yunus oldu, beden çerçeve\n            Aldım da sakladım gönlümde eve\n            Yok olur giderim ben seve seve\n            Dirisi dururken ararlar mezer\n\n            Zikr, hatırlama: daha önce yaşanmış bir durumu, görülüp duyulmuş, tecrübe edilmiş bir\n            şeyi, zihinde yeniden canlandırmak, evvele yolculuğun nihâyetinde gizli hazîneyi, âna\n            taşımak!\n\n            Beden mezarından, \"Ben hep gezerim onu seve seve\" cümlesindeki farkındalıkla,\n            her gördüğüne \"Hayyy Hak: Dost'a bak\" diye diye zikr-i dâimi yeniden\n            târif eden, hatırlaması hiç kesilmeyen bir uyanış dilerim cânım erenlerim"
        }
      ]
    }
  },
  "id": 202003132023
}