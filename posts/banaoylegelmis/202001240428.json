{
  "article": {
    "header": {
      "date_value": "24 Oca 2020 04:28",
      "title": "AŞKLA BAK",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/81811343_2790756710961720_4924198664388114643_n.jpg"
    },
    "main_article": {
      "quotes": [
        {
          "type": "metin",
          "text": "[AŞKLA BAK]\n            Âşık olup ezel, feyz-i Subhân'a\n            Cemâli görmeye geldim cihâna\n            Girerek kendimle bir imtihâna\n            Alnımın akıyla verdim eyvallah\n\n            Dışımı yıkadım Câmi'de suyla\n            İçimi arıttım Meydân'da HÛyla\n            Dünyâymış, ahretmiş gibi hayhuyla\n            Kalmadı bir ilgim! Er.dim eyvallah\n\n            Dolunca aşk ile bak HAK nefesim\n            Dar geldi rûhuma şu ten kafesim\n            Bütün yezîdlerden geçip hevesim\n            Postu KERBELÂ’ya ser.dim eyvallah\n\n            Artık bir yerdeyim ki! Yerde değil\n            Kefende, tabutta, makberde değil\n            Sırat ta, mîzân da, mahşer de değil\n            Murâdî ÂLÎ’de der.dim: eyvallah\n\n            Bir zerre kudretini gördükçe bin kerre aczimi idrâk ediyorum. Bir zerre ihsânına mazhar\n            oldukça bin defa fakirliğimi hissediyorum. Bu idrâk ve hisle Sen’de oluyorum. Sen’de\n            olunca, ben yok oluyorum. Sen’in kudretin, Sen’in keremin zuhûr ediyor. Bu şehâdetle\n            huzur buluyor, mutmain ve müsterih oluyorum. Gam gidiyor, şâdi geliyor. Şuna imân ederim\n            ki: gam, \"ben yalnızım\" diyerek kendini Allah’sız bırakana mahsûsdur!\n\n            ÂH âşık, maşûk'da tükendi. Peki maşûk tükenir mi? Bir kıvılcım sıçrar, yine, yeni,\n            yeniden bir aşk doğar, yağmur olup Dost'a y.ağar... Hak Dooost!\n\n            Derdimiz Hak\n            Virdimiz Hak\n            Hu Meded Allah\n            Allah eyvallâh"
        }
      ]
    }
  },
  "id": 202001240428
}