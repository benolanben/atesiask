{
  "article": {
    "header": {
      "date_value": "17 May 2020 19:26",
      "title": "P•AZARIMIZ YOK",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/98282699_247460092987762_7620803396575874690_n.jpg"
    },
    "main_article": {
      "quotes": [
        {
          "type": "metin",
          "text": "[P•AZARIMIZ YOK]\n            Allah'ı bil! diye öğüt verenler\n            Yaradandan gayrı bir yârimiz yok\n            İbâdet, secdeden haber soranlar\n            Her taraf kıblemiz, duvarımız yok\n\n            Aşk şerâbın içtik dîldar elinden\n            Canımız kurbandır cânân yolunda\n            Hak ile bir olup birlik hâlinde\n            O'ndan ayrı gayrı bir kârımız yok\n\n            Tâ evvelden beri yârin kuluyuz\n            Öl dediği yerde hemen ölüyüz\n            Sevgi bahçesinin biz bülbülüyüz\n            Dost yüzünden başka gülzârımız yok\n\n            Âdem'de mevcûttur kuvvetle kudret\n            Hakk'a ibâdettir insana hizmet\n            Tâ elest'ten beri böyledir âdet\n            Sevgili'den başka dîdârımız yok\n\n            İbretî olmuşuz sırrın mahremi\n            Aşk şerâbın içtik def' ettik gamı\n            Yaramız yâr sardı, bulduk merhemi\n            Gayrılarla asla pazarımız yok\n\n            Bu pazar, zevk-i ilâhînin bir cümbüşüdür. Bir sahneye benzeyen âlem pazarında Hak emri\n            ile alanın, satanın, her türlü işi düzenin ve bozanın aynı el olduğunu bilenlerledir\n            işimiz, gücümüz!\n\n            Münkir isen bak kapıdan dön geri! Gerçeğine susamış bir âşık isen buyur birlikte\n            demlenelim.\n\n            G•ayri görenlerle asl(ın)a doğru iş görülmez, kem âletle kemâlât olmaz, her yüzden bir\n            yüzü görenlere selâm oldum cânım erenlerim..."
        }
      ]
    }
  },
  "id": 202005171926
}