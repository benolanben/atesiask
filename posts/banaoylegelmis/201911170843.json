{
  "article": {
    "header": {
      "date_value": "17 Kas 2019 08:43",
      "title": "GECE.TENHÂDA",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/72231755_435045910751030_6029156673900658428_n.jpg"
    },
    "main_article": {
      "quotes": [
        {
          "type": "metin",
          "text": "[GECE.TENHÂDA]\n            Yok olmadan vâr olmaz, var dahi yoktan olmaz\n            Anladım çün ben beni, hep görünen Hak oldu\n\n            Sır idi zâhir oldu, nûr idi bâtın oldu\n            Hep gönüller bir olup evvel âhir ol oldu\n\n            Dostu buldum tenhâda, konuştum kana kana\n            Murâdî'den görünen kendisi cânân oldu\n\n            Herşey öyle laylaylom değil! Dünyâ, neden cehâlet içine sarılıp bürünmüş?\n            Sen kendi işine bak, dünya da kendisininkine baksın. Emîn ol bütün manzara, nereden\n            baktığına bağlı.\n\n            Hoşça bak Zât'ına, gör O'ndan O'nu. Eğer sen bedenden ibâretsen yani\n            kendini beden olarak görüyorsan, dışarıda kesif bir dünya, isimler ve resimler bulursun.\n            Ruhsan eğer, her şey lâtif ruhtur yalnızca.\n\n            Bu tarafa geçenler için, zikr-i dâim uyanıklığı ve makâmât-ı tevhîd irfânı ile nisbet\n            varlık silindiğinde, elâ gözlerden içeri, bir b.aşka sohbet başlar.\n\n            İşittim ki böylesi bir can için\n            Dost, haber salmış:\n            Tenhâda gelsin\n\n            Varlık uykuya dalınca,\n            Kendisini ne bir uyku ne de bir uyuklama tutan [2:255] Hak Dost âşikâr olur, gören\n            görülen bir (hoş) olurmuş vesselâm"
        }
      ]
    }
  },
  "id": 201911170843
}