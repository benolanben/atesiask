{
  "article": {
    "header": {
      "date_value": "11 Haz 2020 17:57",
      "title": "BİNİ DE BİR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/103357299_2533607483618950_4843556845416400914_n.jpg"
    },
    "main_article": {
      "quotes": [
        {
          "type": "metin",
          "text": "[BİNİ DE BİR]\n            Cehennem cehlindir kibirse dibi\n            Cennet mürşit kalbi, kevserse lebi\n            İnsan yedi katlı bir bohça gibi\n            O kalın bohçadan soyan olmalı\n\n            Önce boşalmadan zâhid! Dolunmaz\n            Kesret atılmadan, vâhid bulunmaz\n            Şehîd olunmadan şâhid olunmaz\n            Saçılacak kızıl boyan olmalı\n\n            Huzurda evvelsin, zuhûrda âhir\n            ALLAH’ta bâtınsın, insanda zâhir\n            Benlik davâsını kılarsın kâhir\n            Nefsin şeytân! Fîlin isyân olmalı\n\n            Mevhûm ilâhını meşhûdla boğup\n            Ehadla ölerek, vâhidle doğup\n            İkilik şeytanın birlikte kovup\n            Âdem gibi secdeye şâyân olmalı\n\n            Mahlûkun rabbisin, hâlikin kulu\n            Cihan dikenliktir, sen ise gülü\n            İnsân, vechullahın nûrdan tülü\n            O tülü açmayan hayvân olmalı\n\n            Yüzünden tülü açan sultân olmalı!\n\n            Cehennem, beşer kabuğunu kıramayan yalnız bir insan olarak kişisel \"ben\" ile\n            sınırlı kalmaktır, bütünden ayrılıktır, Allah ile kul arasındaki (sanal mesâfe) uzaklık\n            demektir. Ne büyük cehâlet!\n\n            Cennet ise insanın rubûbiyetinin yâni varlığının ilâhî yanının, yakınlığın idrâkidir. Ne\n            büyük saâdet!\n\n            Mârifet ve îmân cennete, cehâlet ve küfür ise cehenneme giden yoldur ve arz cehennemin\n            üzerine kuruludur, geçmeyeni yoktur!\n\n            N\"eylersin ki büyükler! rakamları seviyorlar oysa saymak, sınırlamaktır.\n\n            Sen BİR'i bil yeter dedi âşığın biri, \"bini de bir\" diye Sûr'a\n            üflendi lâkin duyan olmadı..."
        }
      ]
    }
  },
  "id": 202006111757
}