{
  "article": {
    "header": {
      "date_value": "12 Tem 2020 06:51",
      "title": "KAFASI BULUT OLANA HAS",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/107463674_4082312165144427_1631072716146366617_n.jpg"
    },
    "main_article": {
      "quotes": [
        {
          "type": "metin",
          "text": "[KAFASI BULUT OLANA HAS]\n            Dağları görür de, onlar bulutların geçip gittiği gibi yürüdüğü hâlde, onları câmid\n            (yerinde duruyor, donuk, sabit) sanırsın.... [Neml:88 Meâli]\n\n            Kalplerde ayın bulutu gibi bulut vardır. Bulut kalkınca ay nasıl parlarsa ve bulut gâlip\n            gelince ay nasıl kararırsa, kalp de aynen öyledir. Râvi: Hz. Ali (r.a.)\n            Ramuz El-Ehâdis [382:10]\n\n            Bulut: Gökyüzünün yüksekçe katlarındaki görülebilir duruma gelmiş su buharı kütlesi yâni\n            bir şeyin, bulunduğu yeri kaplayacak derecedeki yoğun durumu.\n\n            İşte gaflet bulutunu dağıtacak yerinden bir nefes:\n\n            Perde kalksa gördüğüm değişmez dedi O ZÂT\n            Gördüğün her şey perde! Kaldır sen de ol azat\n\n            RESÛL dedi: ALLAH’a yaptığı zaman miraç\n            Bana aslını göster eşyanın! Gözünü aç\n\n            Her bir olayın aslı, rûhta cereyân eder\n            Zihin onu yansıtır! İnsân, ‘Dışta gördüm’ der\n\n            Her şeyin aslı ile dolu! HAKK’ın vücûdu\n            Aslın perdeye vurmuş hayâli gör mevcûdu\n\n            Hızla geçse canlanır! Bin kare ölü resim\n            HAK’tan başka diri yok! Cesettir her bir cisim\n\n            Cisim ise zaten yok! Dağ geçer bulut gibi\n            Yâni ‘kâinat serâp’ diyor Mülkün sâhibi\n\n            HAKK’ı içinde bulan! Dışındakine tapmaz\n            Buluta konuk olan! Yağmur duası yapmaz\n\n            Ay bulutla öpüşürken güneş görünmez ne demekse o demdeyiz cânım erenlerim hoş görün..."
        }
      ]
    }
  },
  "id": 202007120651
}