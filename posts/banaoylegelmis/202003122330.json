{
  "article": {
    "header": {
      "date_value": "12 Mar 2020 23:30",
      "title": "SEN.DE.BUGÜN:HAYR.ANSIN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/89692883_217824779409255_7677696034201309750_n.jpg"
    },
    "main_article": {
      "quotes": [
        {
          "type": "metin",
          "text": "[SEN.DE.BUGÜN:HAYR.ANSIN]\n            Kâf u Nûn sırrını tefsîr edecek Kurân'sın\n            Cismi Kürsîde bir Arş dersi veren irfânsın\n\n            Küntü kenz sırrını fâş etmede mevcûdiyetin\n            Bu sıfatınla O'nun zâtına bir ilânsın\n\n            Hâl-i amâ'yı yıkıp vâcibi izhâr ettin\n            Kuvveden fiile çıkan bir eser-i imkânsın\n\n            Öyle bir zerre imişsin ki cihanlar meknûz\n            Katrenin hacmine sığmış sonu yok ummânsın\n\n            Nice âlem mütekâsif duruyor vechinde\n            Zübde-i kevn ü mekân tesmiyeye şâyansın\n\n            Sîretin bulmak için bak nice sûret giydin\n            Her sâhifende bin şiir okunan dîvânsın\n\n            Zâhiren şimdi düştün dünyâya amma\n            Sen O'nun mâyesisin sâhibine akrânsın\n\n            Ahsen-i sûret giydin, onu mahcûb etme\n            Sidretu'l muntehâ'da tahtı kuran sultânsın\n\n            Kâinatın sebeb-i hilkatisin fahreyle\n            Cümle esmâ-ı ilâhî yazılan fermânsın\n\n            Mıknatıstır ebeveyn, cezb eder eflâke kadar\n            Annen arzdır, pederin gök; ne büyük ihsânsın\n\n            Kâh eser, kâh müessîr oluruz nevbetle\n            Fıtratın tezgâhına sen de bugün hayrânsın\n\n            Hilkatın cümle işlerinde kemâlât doludur\n            Neyi nâkıs görüyorsan o kadar noksânsın\n\n            Men aref künhüne ermek bu seferden gâyen\n            HAKK’ın âyînesisin, varlığına burhânsın\n\n            Akıbet gübre olup gitmemeye cehd eyle,\n            Sen ezelle ebede mihver olan bir ânsın\n\n            Nefsin idrâk ederek, yârini ağyardan ayır\n            En çetin harplere sahne olacak meydânsın\n\n            Bu gazâda sana bir başkası yardım edemez\n            Bil ki gönlündeki derde yine sen dermânsın\n\n            Mârifet doğma değildir ölebilmektir esas\n            Öyle bir öl ki bütün hep diriler kıskansın\n\n            Ahdine sıdkını göster, ederek teslim-i nefs\n            RABB’ine Bezm-i Elest'ten verilen peymânsın\n\n            Cânı cânâna fedâdan çekinen nâ-merttir\n            Dâvete aşkla icâbet edecek kurbânsın\n\n            Bazı cevherleri ALLAH düşürür hâr eline\n            EHL-İ BEYT kadrini takdîr edecek vicdânsın\n\n            El-fakru fahrî sözü düstûr-u esâsiyyendir\n            Mâsivâ perdesini çâk ederek üryânsın\n\n            Bende benlikten eser kalmadı ifnâ ettin\n            Dâimâ gönlümü işgâl edecek mihmânsın\n\n            Mâ arefnâke deyip kat’-ı kelâm eylemeli\n            Ne kadar âşikâr olsan o kadar pinhânsın\n\n            Şerh u beyâna sığmayan nokta, şimdi ne kadar açık söylenebilirse o kadar açık söylenmiş,\n            elbet kelimenin gücü yettiğince\n\n            İşbu mayayı kendinde bulanın sûredir sûreti, kıbledir suratı. Kim ki kendini böyle\n            çözerse; sonsuzdur sürati!"
        }
      ]
    }
  },
  "id": 202003122330
}