{
  "article": {
    "header": {
      "date_value": "4 Ara 2019 01:30",
      "title": "BİR GERÇEĞE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/73385860_817175445400124_7807972326700664614_n.jpg"
    },
    "main_article": {
      "quotes": [
        {
          "type": "metin",
          "text": "[BİR GERÇEĞE]\n            Bir gerçeğe bel bağladım erenler\n            Aldı benliğimi bitirdi beni\n            Damla idim bir ırmağa karıştım\n            Denizden denize götürdü beni\n\n            Nice kabdan kaba boşaldım doldum\n            Karıştım denize, deniz ben oldum\n            Damlanın içinde evreni buldum\n            Yine benden bana getirdi beni\n\n            Buhar oldum yağdım yağmurlarınan\n            Toprağa karıştım çamurlarınan\n            Piştim fırınlarda hamurlarınan\n            Üstadım sofraya yatırdı beni\n\n            Çiğnediler dişlerinen ezildim\n            Vücûd eleğinden geçtim süzüldüm\n            Çaldı kalem bir deftere yazıldım\n            İrfan mektebine yetirdi beni\n\n            Dâimî'yem ermişlerin ereği\n            Cümle varlık tabiatın gereği\n            Bir ölmez ananın oldum bebeği\n            Aldı dizlerine oturdu beni\n\n            İkiden bir bilinip bir de iki silinince, gerçek erenler demine, aşk ile hû diyelim hû"
        }
      ]
    }
  },
  "id": 201912040130
}