{
  "article": {
    "header": {
      "date_value": "21 Kas 2016 05:42",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/15043560_356513531376298_1812461398454697984_n.jpg"
    },
    "main_article": {
      "quotes": [
        {
          "type": "metin",
          "text": "☀ KİMDİR BU SÛFİLER\n            Sînelerin aşk elinden itdi biryân sûfiler\n            Dîdelerin hicr elinden kıldı giryân sûfiler\n            Perde-i nefsi geçüben Ka'be-i kalbe irüp\n            Ol haremde nefslerini itdi kurban sûfiler\n            Bâş u canlar terk idüben dostlarını gördiler\n            Şol cemâl-i lâ-yezali cân u cânân sûfiler\n            Kendülerden kendülere seyr ü seyrân itdiler\n            Kendülerde gördiler hem nûr-ı Yezdân sûfiler\n            Hem cihânı gördiler kim cümle esmâ zıllıdur\n            Zıllı koyup buldılar hoş dâr-ı Sübhan sûfiler\n            Ayn-ı tevhid açıluban gördiler kim kâînat\n            Cümle esmâ vü mezâhir zât-ı Sübhân sûfiler\n            Mâsivâyı terk idüben buldılar ma'şûkların\n            Pes anunla bâki kalup itdi cevlân sûfiler\n            Her neye kim bakdılarsa gördiler şehlerini\n            Enfüsi âfâk içre mest ü hayrân sûfiler\n            Kendülere aşık oldu fi'lhakîka kendüler\n            Pes anunçün kendülere itdi seyrân sûfiler\n            Cân u cismi çün münevver itdiler envârıla\n            Dü cihânda oldılar hoş şems-i taban sûfiler\n            Çünki mir'ât oldılar esmâ vü zata âşikar\n            Oldılar pes dü cihanda Hakk'a bürhân sûfiler"
        }
      ]
    }
  },
  "id": 201611210542
}