{
  "article": {
    "header": {
      "date_value": "19 May 2020 22:42",
      "title": "BU DA ESKİDİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/99137564_239249940860278_7264179208619241151_n.jpg"
    },
    "main_article": {
      "quotes": [
        {
          "type": "metin",
          "text": "[BU DA ESKİDİ]\n            Anladım ki kendimizden ne kadar habersiz olduğumuzu yazdıklarımızı tekrar okuyunca\n            anlarız.\n\n            Ve aslında hiçbirşey okumak zorunda değilsin. Şu andan bir saniye öncesinde bile evrende\n            yazılan ve çizilen her şey senin bilinçaltına ulaşır.\n\n            Şâhit olmaya geldiğin âlem sahnesinde, hayâl perdesine düşen görüntüler içinde, sâdece\n            farkındalığı olan bir izleyici ol yeter!\n\n            Her fikir bir düşünce yıldızı, ışığı sana ulaştığında yâni okuduğunda, her şey eskimiş\n            olacak; o yıldız çoktan öldü diyorum sana!\n\n            Oysa sen her an yepyenisin, iki anını aynı bırakmayacak bir tâzelikte yenilenip\n            durmalısın!\n\n            Eskimiş hiçbir bilgiye bağlı kalma, kaynağa bağlan (ümmî) boşaltmasını bil ve yeni\n            gelenin akışını asla dondurma ama onunla da kendini sınırlandırma!\n\n            O eskiler sâdece bir işâret:\n            HEP YENİ KALANI VE HİÇ ESKİMEYECEK OLANI BUL!\n\n            Geçici olmak istemiyor musun?\n            Geçen herşeyden sen de geç!\n\n            Geçenlerden vazgeç, yüklerini, bağlarını çöz ki bulasın zîrâ aradığın, sırtında yük ile\n            bulunmaz.\n\n            İbrâhîmî meşrep olup aklın yıldızına, kalbin ayına ve hattâ ruhun güneşine aldanma!\n\n            Dâimâ \"Lâ uhibbul âfilin: Kaybolup gidenleri, geçenleri sevmem\" [Enâm:76]\n            enginliğinden seyreyle âlemi!\n\n            Çünkü;\n\n            O, her an yeni bir iş, oluş, görünüş yaratım hâlindedir. [Rahmân:29]"
        }
      ]
    }
  },
  "id": 202005192242
}