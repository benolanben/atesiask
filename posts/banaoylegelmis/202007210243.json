{
  "article": {
    "header": {
      "date_value": "21 Tem 2020 02:43",
      "title": "UMUTREHBERİ KİTABI'NDAN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/109778638_181012253416472_2300714899541372789_n.jpg"
    },
    "main_article": {
      "quotes": [
        {
          "type": "metin",
          "text": "[UMUTREHBERİ KİTABI'NDAN]\n            İlk yumruğu dedemin yemek duasında yemiştim aç karnıma:\n\n            Yiyen, yenilen, yemek Hak\n            Hak de işine bak!\n            El-fâtiha\n\n            Gayet kısa ve öz, tertemiz dövülmüştüm böylece!\n\n            Sonra Bizim Yunus, ayağımın altındaki yeri salladı:\n\n            Cân bir ulu kimsedür, beden anun âletidür\n            Her ne lokma yirisen bedenün kuvvetidür\n\n            Bu lokma ne ola ki diye sorsam?\n            Yine kendisi der elbet: \"O, kendini kendisiyle besler\"\n\n            Eh kavga bitince, kavgada yumruk saymayı da bitirdik:\n\n            Düşe duş olma sakın, düşe aldanıp kalma\n            Hak'dan gayrı ne vardır tâbîre ola muhtâç\n\n            Sana ‘âlem görünen hakîkatde Allah'dır\n            Allah birdir vallâhi sanma ki ola birkaç\n            [Gaybî Sultan]\n\n            Niyâzi elinden canân illerinde hayli demlendik:\n\n            Bir şeye mahlûk gözile baksan ol mahlûk olur\n            Hak göziyle bak ki bi-şek nûr-ı Yezdân andadır\n\n            İşâretleri gâh iç.erinden gâh dışarıdan gözledik:\n\n            Vechin üzre yazılan manâ-yı Kurân'ı gören\n            Eylemez evrâk içinde lâfz-ı Kurân ile bahs\n            [Niyâzî Sultân]\n\n            Hep kitâb-ı Hakk'tır eşya sandığın... Zâtıyla sıfâtını kim okur?\n\n            Görünen sıfatındır\n            Anı gören zatındır\n            Gayrı ne hâcâtındır,\n            Sen seni bil, sen seni\n            [Hacı Bayram Sultan]\n\n            Nihâyetinde nâzenin güllerinden Basrî Babam, iki gül yaprağı arasındaki gül sesiyle\n            uyandırdı rüyâmdan:\n\n            Tecellîden âgâh olan görür Hak cümle eşyâyı\n            Sıfât-ı yâr ile mevsûf olan anlar bu manâyı\n\n            Sakın esmâya kayd olma, müsemmâdan haberdâr ol\n            Şuhûdun dâimî olsun, bırak gayrı bu rüyâyı"
        }
      ]
    }
  },
  "id": 202007210243
}