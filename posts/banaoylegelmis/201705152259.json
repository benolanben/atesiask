{
  "article": {
    "header": {
      "date_value": "15 May 2017 22:59",
      "title": "HÛ EFENDİM HÛ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/18512777_1359022570830052_506980349096493056_n.jpg"
    },
    "main_article": {
      "quotes": [
        {
          "type": "metin",
          "text": "[HÛ EFENDİM HÛ]\n            Arz-ı dîdar eyledikçe şâhid-i gülzâr-ı HÛ\n            Şevk ile bülbüller eyler nağme-i ezkâr-ı HÛ\n\n            Sâkî-i bezm-i ezelden nûş edib câm-ı safâ\n            Mest ider âşıkları ol cür'a-i âsâr-ı HÛ\n\n            Zevk-i daim neş'e-i küllîyyeden verir nişân\n            Kimde kim zâhir ola keyfiyyet-i esrâr-ı HÛ\n\n            Levh-i dilden zulmet-i şirk ü hevâyı mahv ider\n            Pâk ider mir'ât-ı kalbi saykal-ı envâr-ı HÛ\n\n            Refref'idir râh-ı Hakk'ın ol Murâdî âşıkın\n            Kal'ider ebvâb-ı ğaybı lâ-cerem tekrâr-ı HÛ"
        }
      ]
    }
  },
  "id": 201705152259
}