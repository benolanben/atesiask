{
  "article": {
    "header": {
      "date_value": "24 May 2020 00:13",
      "title": "BÜYÜKLERE MASALLAR",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/99096579_2660201544268886_7349712344307592319_n.jpg"
    },
    "main_article": {
      "quotes": [
        {
          "type": "metin",
          "text": "[BÜYÜKLERE MASALLAR]\n            Andolsun ki aranızdaki bağ kopmuş ve var sandığınız şeyler sizden kaybolup gitmiştir!\n            [Enâm:94]\n\n            Bütün insânlar uykudaydı, ölünce uyandılar!\n\n            Var sandığımız şeyler kaybolup gitmeye mahkûm ve mâdem bir gün olacak şimdi olsun! Çünkü\n            Lambaya PÜFFF denilmiş olsun\n\n            RESÛL der: Uyumakta her insân gözü açık\n            Ölünce uyanır o ve HAK der: Rüyâdan çık!\n\n            ALLAH yer ve göklerin nûrudur diyor âyet\n            Yâni kâinat yoktur! Aslı \"Nûr\" ise şâyet\n\n            Zîrâ NÛR görülemez! Ne de olur gölgesi\n            Cismin yok olduğunun, budur ilmî belgesi\n\n            Bu âlem, Yer ve Gökler, sen de dahil serâbdır\n            Zihninin içindedir! Beynin ölsün, harâbdır\n\n            Bu dünyâ, hayâlinin giydirdiği elbise\n            İblîs hayâl gücündür, kökü elbise ise\n\n            Rüyâyı dışta olmuş gibi gösterir beyin\n            KURGU FİLM.indir içte! Gülersin sabahleyin\n\n            Sabahleyin gülerken yine rüyâdasın sen\n            Uyurgezer’den başka bir şey değilsin! Bilsen\n\n            Hiçbir şey gerçek değil! Sembolik birer âyet!\n            Yorumlarsın! Rüyâdan uyanır isen şayet\n\n            Perde kalksın! Gördüğüm değişmez dedi O ZÂT\n            Gördüğün her şey perde! Kaldır sen de! Ol âzât\n\n            Her bir olayın aslı, RÛHta cereyân eder\n            Beyin onu yansıtır! İnsân \"Dışta gördüm\" der\n\n            Her şeyin aslı ile dolu! HAKK’ın vücûdu\n            Aslın perdeye vurmuş hayâli, gör mevcûdu\n\n            Her şeyin içi de HAK! Dışı da HAK! Şey nerde?\n            HAK’tan başka şey yok de! Olma kendine perde\n\n            Perdede oynadıkça film, görünmez perde\n            Perdeyi, HAK vücûd bil! GAYB’ın sırrına er de\n\n            Işık madde! NÛR mânâ! HAK O! Her şeye sızar\n            O'na bakar görmeden! Nereye dönse nazar!\n\n            Doğmak! Ölmek yok! Herkes aynı RÛHun sâhibi\n            Bir’den ancak \"bir\" çıkar! Buna hep şâhit gibi\n\n            Yâni doğmamızın ve ölmemizin nedeni\n            Taşıyor sanmamızdır üstümüzde bedeni\n\n            Güzelleri görürüz! Göremeyiz güzeli\n            Zamanları biliriz! Bilemeyiz ezeli\n\n            Yıktım perdeyi! Vîrân eyledim der Karagöz\n            Varayım sâhibime dediği, RAB olan öz\n\n            Dünyâ döner bir sahne! Bir tür orta oyunu\n            Çık bu dönme dolaptan! Bul İlâhî soyunu\n\n            Sana hep ninni söyler güvendiğin beş duyu\n            Zihnin beşik sallayıp der: Mışıl mışıl uyu\n\n            Önce beş büyücüyü! Ve beyleri zihni kov\n            Kâlbini meshet! Yâni Alâaddin gibi ov\n\n            Alâaddin’de hem dîn! Hem ÂLÎ kokusu var\n            O yüce fıtratınla arana çekme duvar\n\n            Ne varmış ve ne yokmuş! Bu masalda anladın\n            ÖZ adını bul! Yoksa \"masal\" olur her adın"
        }
      ]
    }
  },
  "id": 202005240013
}