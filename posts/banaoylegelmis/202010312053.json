{
  "article": {
    "header": {
      "date_value": "31 Eki 2020 20:53",
      "title": "KABÛL ET: DEVÂM ET",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/123245419_363136181669665_8810284440927168375_n.jpg"
    },
    "main_article": {
      "quotes": [
        {
          "type": "metin",
          "text": "[KABÛL ET: DEVÂM ET]\n            Her sarı sonbahar, ağaçlardan dökülen kuru yapraklar misâli bizim de yenilenerek yeniden\n            yeşermemiz için, nasır tutan, bırakmaya direnç gösterdiğimiz alışkanlıkları özellikle\n            bir ömür biriktirdiğimiz \"ben olma alışkanlığını\" bırakmamız, ağacın canlılığı\n            için giyindiğimiz kimlik yaprağından kurtulmamız gerek!\n\n            \"What you resist, persist\"\n            Direndiğin şey, ısrarla tekrâr eder!\n\n            Neye direnç gösterirsen onu hayatında baş köşeye oturtursun. Olana direnen, şikâyetten\n            bir engel diker, akışın sürekliliği bu engeli yıpratır ve sürekli akana mâni olan,\n            eninde sonunda parçalanır!\n\n            Neyi kabul ederek akışına bırakırsan, onu hayatından sorunsuzca, güzellikle\n            salıverirsin.\n\n            Kabul ve rıza boşaltmasını bilmek, her an yeni olan varlığın akışına izin vermektir.\n\n            Şikayet şükrü unutturur, şükür de şikayeti... Artık ister güzel bakıp şükret, ister\n            küsüp şikâyet et.\n\n            Nihâyetinde herşey sağlam bir niyete bakar. Niyet herşeydir. Birşeylerin değişmesini\n            bekleme; sen değiş!\n\n            Olsa deme, oldu bil!\n            Şükürle dile, şikâyetle değil\n\n            Kapı açık gören de sen görmeyen de. Giren de sen girmeyen de.\n\n            Kapalı zannedip kahretme. Karamsar olursan, kendini akışa kapatırsan, kapıyı duvar\n            edersin.\n\n            Gürültü patırtı etme, sâkinleş. Seni, senden başka duyacak yok!\n\n            Gözünü kapatıp hani nerde diyorsun:\n            Kapı sensin, kapı sen!"
        }
      ]
    }
  },
  "id": 202010312053
}