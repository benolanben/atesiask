{
  "article": {
    "header": {
      "date_value": "10 Eki 2020 11:09",
      "title": "BENİM G•ÖZÜMDE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[BENİM G•ÖZÜMDE]\n            Vurdu beni yaraladı\n            Beni benden araladı\n            Kendini gizlemek için\n            Gözbebeğini karaladı\n\n            Bütün ışınlar bir tek güneşten çıkar, nokta kadar gözbebeğine gelen çoklu görüntülerin\n            hepsi ancak bir nokta olarak geçebilir; gözbebeğinden daha büyük kap yaratılmadı.\n\n            İnsan, aynadaki evrenin gözbebeğidir.\n\n            Ayna benim\n            Aynaya bakan benim\n            Aynaya bakan hâlime bakan benim\n            Aynadan bana bakan benim\n\n            Herkes, birbirinin gözbebeğinde kendisini görür. Gözün bebeği, bebeğin gözü, her şeyin\n            en derini, en özü...\n\n            Bir bebek olarak dünyaya görünmeye başlayan ve kendini her hâliyle görüp görüp aslına\n            dönen yine benim...\n\n            Görünen sıfatımdır\n            O'nu gören zâtımdır\n            Gayrı ne hâcetimdir\n            Ya BEN diyen kimdir?\n\n            Bir ses duyuldu kendinden:\n            - Son putun sensin sen..."
        }
      ]
    }
  },
  "id": 202010101109
}