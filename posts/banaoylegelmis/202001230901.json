{
  "article": {
    "header": {
      "date_value": "23 Oca 2020 09:01",
      "title": "BUL VE ÇIK",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/82310459_162106328416149_6254460274562285856_n.jpg"
    },
    "main_article": {
      "quotes": [
        {
          "type": "metin",
          "text": "[BUL VE ÇIK]\n            Tanı, önünde olanı! Sana gizlenen elbette zamânı geldiğinde açılacaktır çünkü\n            açıklanmayacak olan gizli hiçbir şey yoktur, her güzel görünmek, her sır bilinmek ister.\n\n            Sana Rûh'tan sorarlar de ki:\n\n            Rûh, gece ten dışında yüzer nûr denizinde\n            Yunus balığı gibi gider Nûh’un izinde\n\n            Mîraç için çık tenden! Bin bu Âdem atına\n            Elli bin yılda çıkar Rûh, RAHMÂN’ın katına\n\n            Gündüz, bedene dönüp toprak içinde yaşar\n            Hem gökte hem de yerde evi var! İnsân şaşar\n\n            Rûhu bulan Eren de bir balıkadam gibi\n            Fark etmez ona toprak veya denizin dibi\n\n            Hazreti eritemez, yuttuğu vakit vücûd\n            Çünkü balık karnında HAKK’a eder o sücûd\n\n            Yunus'u \"üç gün\" sonra beden balığı kusar\n            Âdem, hapisten çıkar! Beden görmeden hasar\n\n            Yunus tövbe etmeden balık onu kusmadı\n            Balık da demek rûhu yutan hayvanın adı\n\n            Tevbe, aslına dönmek demek! Rûhu bul ve çık!\n            Bu yüzden ölene dek tevbe kapısı açık\n\n            Ölmeden evvel ölüp ya sen görürsün O'nu\n            Ya da rûhun çıkarken, ömrün gelince sonu\n\n            Aziz okuyucu, düşün bakalım rüyasız derin uykularda neredesin sen!\n\n            Ruha, ten isminde gömlek giydiren ve cisme ruh isminde bir yük bindirenden tenhâda\n            işitildi:\n            Dinlenir ruhuyla birlik tenleri!\n\n            İşitmek için kulakları olan işitsin:\n            İşi, tam da şimdi, işte burada bitsin!"
        }
      ]
    }
  },
  "id": 202001230901
}