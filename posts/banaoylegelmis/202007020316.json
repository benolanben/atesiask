{
  "article": {
    "header": {
      "date_value": "2 Tem 2020 03:16",
      "title": "GÜL YETİŞTİREN ADAM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[GÜL YETİŞTİREN ADAM]\n            Tam da bittim! dediğin yerden tutarlar seni\n            Bilirler üstelik nerede düşeceğini\n            Dizlerinden dermânı alırlarsa da\n            Yerine sunarlar solmaz bir canı\n\n            Çünkü işler vaktine gebedir ve bitecek olan, filiz vereceği vakit hiçbir engel tanımaz.\n            En naif hâliyle bir taşı dahi kolaylıkla yarıp parçalayabilir.\n\n            Güzel, iyi ve doğru olan her ne varsa, işte o filiz gibidir; incedir, zariftir bu yüzden\n            küçümsenir hatta! Lâkin bütün engellere rağmen muhakkak yeşerecektir.\n\n            Zîrâ her benliğin derinliklerinde (bâtın) kendini ortaya çıkarma (zâhir) murâdı\n            gizlidir. Yâ rabbî, şu varlıkta ne lezzet var ki her zerrenin gönlünde bir zuhûr arzusu\n            kaynıyor. Dalını yarıp doğan gül goncası, varlık zevkiyle gülümsemeler saçıyor.\n\n            Gir gönlüme de dinle nasıl nâle-güzînim\n            Feryâdını sessiz çıkaran merd-i metînim\n            Gül bahçesine döndü benim beyt-i hazînim\n            Suretteki kisvemle fakat Hak-nîşînim"
        }
      ]
    }
  },
  "id": 202007020316
}