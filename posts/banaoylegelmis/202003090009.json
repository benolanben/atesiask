{
  "article": {
    "header": {
      "date_value": "9 Mar 2020 00:09",
      "title": "GAYB PERDESİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/89027972_213641016418088_3668875111145412840_n.jpg"
    },
    "main_article": {
      "quotes": [
        {
          "type": "metin",
          "text": "[GAYB PERDESİ]\n            Hakk’ın özelliğidir içindeki her ismi\n            İçi dışı Allah’ken kaldır ortadan cismi\n\n            Allah'ın her ismine ayna olandır Âdem\n            Secde ismedir! Ayna zaten görünmez o dem\n\n            Aynadaki, bakanın 'ayn.en kendidir ama\n            Resmidir! Çıkmış ona bakan en yakın cama\n\n            Aynadaki! Bakanın ayni! Kendisi değil\n            Allah ve kul farkı bu! Bu büyük sırra eğil\n\n            Yansıma, Ben doğmadım ve doğurmadım der\n            O an konuşan evlât değil! Yansıyan peder\n\n            ALLAH duyar öveni dersin kılarken namaz\n            Konuşan da duyan da o an sensin! Bilen az\n\n            Yansıma, gölge! Yoktur gölgede vücût asla\n            Yansıyan, secde değil \"şâhitlik\" eder ASLa\n\n            İsmi, ismin sâhibi bilir! Yansıyan O ya\n            Camı ayna yapan şey: arkasındaki boya\n\n            Allâh’ın boyasıyla boyanın diyor âyet\n            Yansıma mümkün değil! Işık yok ise şâyet\n\n            Yansıyandan! O ışık! Allah’ın bir ismi: NÛR\n            Abdullah’ın evlâdı MUHAMMED O! Ne onur\n\n            Yansıma ne içindeaynanın ne dışında\n            İsmi! Yine kendine nakleden o ışında\n\n            Yer ve göklerin nûru! O ışının bir ismi\n            Gerçek Gayb O! Çünkü yok yer ve göğün cismi\n\n            Görünmeden gösterir Nûr! Aynen Allah gibi\n            Gösterdiği de kendi! Gayb’ın, Gayb’dır sâhibi\n\n            Evren Gayb! Yansıyanlar çünkü onu kapladı\n            Bu görünmez aynanın işte! Gayb oldu adı\n\n            Yansıma kalktığı an! Çıkar yansıtan cisim\n            Alır o AYNA veya HIZIR gibi bir isim\n\n            Yansıyan ve yansıtan! Görülemez ayni an\n            BİZler.iz iç yüzünden dış yüzüne yansıyan\n\n            İç ve dış benim der HAK! Ayna da yok arada\n            Kendi, kendine yansır! Rüyâdayız burada\n\n            Gayb’ı kimse bilemez der Allah bu nedenle\n            Vâr edilen de ayni! Demek ki VÂR.EDENle\n\n            Bu sırrı çözmek mâdem imkânsız akıl ile\n            Gayb'ın kendisi ol.an Allah’tan yardım dile\n\n            Yâni kendi kendine kalma artık ecnebî\n            HAK DOST adını taşır! Dikkat et her Nebî\n\n            Güneş sırf ışık! Saklar ışık ile kendini\n            GAYBında saklı KAYBı bulmaktır: FITRAT DÎN'i"
        }
      ]
    }
  },
  "id": 202003090009
}