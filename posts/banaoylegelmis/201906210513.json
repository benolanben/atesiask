{
  "article": {
    "header": {
      "date_value": "21 Haz 2019 05:13",
      "title": "ÂYİNE-İ İMKÂN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/63394344_107315403775249_8721403219533584755_n.jpg"
    },
    "main_article": {
      "quotes": [
        {
          "type": "metin",
          "text": "[ÂYİNE-İ İMKÂN]\n            Ey rûh-i müşahhas ki bütün cânlara cânsın\n            Ağyâra nihânsın dil-i 'uşşâka iyânsın\n\n            Bûyundur eden güllere îrâs-ı revâyih\n            Rûyunla da mihr u mehe envâr-feşânsın\n\n            Her zerre senin lem’a-i vechinle celîdir\n            Zâhirde fakat mihr-i hafîyü'l-leme'ânsın\n\n            Hüsn-i ezelî âşık-ı hüsn-i ezelindir\n            Bir öyle cemîlsin ki cemâllerde nihânsın\n\n            Aşkındır eden sûret-i hestîyi nümâyân\n            Aşkınla ki âyîne-i imkân u mekânsın\n\n            Keşf eyle nikâb-ı ruhını sırrını göster\n            Görsün ki cihân rûh-ı latîfü's-sereyânsın\n\n            Dünyâda yere düşmedi şimdi sâyen fakat ey nûr\n            Ukbada ruûs-i beşere sâye-resânsın\n\n            Ey nuhbe-i mahlûk-i ehad gelmedi mislin\n            Vallâhi ve bi'llâhi vahîd-i dü cihânsın\n\n            Ümmîd-i kerem etmededir sâlih ü tâlih\n            Sen kân-ı kerem melce-i âfet-zedegânsın\n\n            Atf-ı nazar it hâline bî-çâre Kemâl’in\n            Bî-çârelere lutf ile dâim nigerânsın\n\n            Hattat Mustafa Bekir Pekten'in (v. 1994) azîz hâtırâsına bir zevk-i tehattûr..."
        }
      ]
    }
  },
  "id": 201906210513
}