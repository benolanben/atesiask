{
  "article": {
    "header": {
      "date_value": "21 Eki 2020 00:35",
      "title": "DÎNİ•BÜTÜN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/121673128_3762635950413644_4112752877364917647_n.jpg"
    },
    "main_article": {
      "quotes": [
        {
          "type": "metin",
          "text": "[DÎNİ•BÜTÜN]\n            - Çok kere dindarların hayatı hem kendine hem çevresine dar ettiklerini gördüm. Din\n            nedir, niye var?\n\n            Putperestlik, yasa-k ve ruhbanlık, \"yuvaya dönüş\" yolculuğunun vazgeçilmez\n            durakları. Resme önce çerçeve içinde işaret edilir, tam bilince, manzara sezilince\n            çerçeve dağılır, âlem resmolur.\n\n            Religare, religion: Ayrılanı, öze yeniden bağlama\n            Yoga, yoke: Bâtındaki mutlak gerçekle, dünyada bütünleşme\n            İslâm: Sâhibine, gönüllü teslîmiyet\n\n            Allah sonsuz! Sonsuzda ise her nokta merkez\n            Her noktayı, bir perde ile örter o herkes\n\n            Öz doğamızı, yüzümüze yansıtmak için var görünüyoruz!\n\n            Ne diyelim ki her hâneyi idâre eden rabbin duygusu sizde bir türlü, bizde bir türlü...\n\n            Güzelin binbir yüzü var, vücûd bütün ama her bakanın, bulunduğu yerden gördüğü o\n            bütünlüğün başka başka yeri... Her tecelliyi kabulümüz bundandır:\n\n            Kiminin kıblesi baş\n            Kiminin kuyruk\n            Ama hepsi O\n            Yalnız zevk değişik...\n\n            Her an O'nu anmak için yan\n            Her yan \"O\" anlamak için an\n\n            Doğu da (doğuş: ruh) batı da (batış: nefs) Allah'a âit yüzlerin açığa çıkması\n            içindir. Nereye dönersen, Hak yüzüne dönersin.\n            [Bakara:115'den]\n\n            Zâten bu gerçeğe iknâ olan, itirâza mecâli kalmayan kalp, secdeye bir kez vardı mı\n            başını ebediyen kaldırmaz.\n\n            Baştan ayağa değin HAK•NÛR'u seni tutmuş\n            Hak'tan•ayrı ne vardır kalma gümân içinde\n\n            İşi merkezden bilince, herşeyi yerli yerince bilen için, \"din\" sevimli ise de\n            dinlerini sâbitleyenler, öteki diye ayırdığına tahammülü olmayanlar, sevimsiz gelir.\n\n            Kimsenin dînine hilâf demeyiz\n            Dîn tamâm olunca doğar muhabbet"
        }
      ]
    }
  },
  "id": 202010210035
}