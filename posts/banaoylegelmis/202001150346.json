{
  "article": {
    "header": {
      "date_value": "15 Oca 2020 03:46",
      "title": "BİR•AŞK HİKÂYESİ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/82851093_121464326024100_2056230689812412840_n.jpg"
    },
    "main_article": {
      "quotes": [
        {
          "type": "metin",
          "text": "[BİR•AŞK HİKÂYESİ]\n            Bilmiyorum, düşmüşüm bir sevdâya\n            Gönlüm ister atılmayı sahrâya\n            Bu hâl beni götürür mü Mevlâ’ya?\n            Aşkın beni üryân eyledi Leylâm!\n\n            Âşık ettin, sen dağıttın fikrimi\n            Sen♥️ben oldun, aceb ararım kimi?\n            Ben lâl iken bülbül ettin dilimi\n            Aşkını ver, kabul olsun bu recâm\n\n            Senin aşkın ebedî etti diri\n            Diri olan, hiç aşktan kalmaz geri\n            Aşk getirir sen Mevlâmdan haberi\n            Aşka uydum, o bana oldu imâm\n\n            Aşk götürdü beni o Beytullâh’a\n            Bu gönlümü ev eyledi Allah'a,\n            Bedenimi \"Kürsî\" etti sen Şâh’a\n            Daha dersem, mutlak bozulur nizâm\n\n            Her gördükçe kavuşurum ihsâna\n            Ben severim Dost'umu kana kana\n            Ey cânânım! Her yerim benzer sana\n            Görenlerin aşkına olmaz hitâm\n\n            Seni gören hiç aşkından doyamaz\n            Dâim ağlar, göz kanını yuyamaz\n            Kalbi taşlar, aşktan lezzet duyamaz\n            Seni bilmez, kendine tutar makâm\n\n            Ben yanayım, aşkından etme ayrı\n            Aşka düşen bilir mi şerri, hayrı?\n            Âşık olan, olmak ister mi Tanrı?\n            Sen tanrısın, benden söylersin kelâm\n\n            Söyler iken senin olur her varlık\n            Bir•nokta'da hiç olur mu aralık?\n            Hiç güneşte görülür mü karanlık?\n            Ateş yanan gönülde olmaz akşâm\n\n            Dost'a eren, \"ilim\" değil \"hâl\" değil\n            Bunu bilmek, sen Dost’a visâl değil\n            Bu bir lezzet; zâhirdeki bal değil\n            Evveli aşk, âhiri aşk vesselâm\n\n            Âşık isen, sen bu câna ateş ver\n            Hazreti Hak, âşıkına böyle der\n            Kabuk sen yan, asıl öz'e çabuk er\n            Seni bekler dâima Rabbü'l-Enâm"
        }
      ]
    }
  },
  "id": 202001150346
}