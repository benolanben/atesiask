{
  "article": {
    "header": {
      "date_value": "15 Kas 2019 03:50",
      "title": "AĞRIMAZSA.BAŞ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[AĞRIMAZSA.BAŞ]\n            Dinle bak bu peygamber sözüdür, bütün sözler gece, bu gündüzüdür:\n            İnananlar, birbirlerini sevmede, birbirlerine merhamet etmede ve birbirlerini korumada\n            bir vücut gibidir. Vücudun bir organı hasta olursa öteki organları da bu yüzden hastalık\n            ve huzursuzluğa tutulur.\n\n            Bu sözün vücut bulmuş hali yürüyen kitaptan bir âyet işte:\n            Baktım bankın kenarına oturmuş, İpsiz'in Cemalettin. Pek konuşmaz ya,\n            \"Konuştuğunda ettiği lafları tartacak terâzi icat olunmadığından\" derdi dedem.\n\n            Dirseklerini dizlerine dayamış. Elleriyle başını tutuyor. Sormadan edemedim:\n            Hayırdır Cemalettin, başın mı ağrıyor?\n            Dik dik baktı kaldırıp kafasını. Söyleyip söylememekte kararsız kalmış gibiydi bir an.\n            Sonra terslendi:\n\n            Görmüyor musun? Kaval kemiğim sızlıyor!\n            Ne bileyim ben yahu! Hem niye başını tutuyorsun öyleyse?\n\n            Kaval kemiği sızladığında ağrımayan başın da Allah belâsını versin!\n\n            Kalktı yürüdü topallaya topallaya!\n            Öyle ya baş başsa, sızlar mutlaka\n\n            Hâsılı yalnızlık vehminden kurtulup bu birliği hissettiğimiz, birbirimiz için bir nefes,\n            bir gün dilerim, dilenirim"
        }
      ]
    }
  },
  "id": 201911150350
}