{
  "article": {
    "header": {
      "date_value": "5 Ara 2018 20:41",
      "title": "",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/45887738_148172676161753_7587422697795229473_n.jpg"
    },
    "main_article": {
      "quotes": [
        {
          "type": "metin",
          "text": "•\n            Sâkî mey-i aşkı getir âzâdeleriz biz\n            Sâkiyâ mey-i hâlise üftâdeleriz biz\n            Biz şimdi garîb-i vatanız merhamet eyle\n            Yâd-ı ruh-ı dildâr ile dildâdeleriz biz\n            Bu gülşen-i nâsûtda sayd etmeye çıkdık\n            Bâz-ı melekûtuz ki ezel-zâdeleriz biz\n            Hayfâ ki tutulduk bu fenâgâhda dâma\n            Mey ver nice bu kaydda üstâdeleriz biz\n            Meysiz yaşanır mı a şâhım söyle bu yerde\n            Mey ver ki mey-i lütfuna âmâdeleriz biz\n            Meyhâne-nişîn sâlikiyiz cadde-i aşkın\n            Yok buğz u riyâ bizde ki dil-sâdeleriz biz\n            İhlâs ile tutduk eteğin pîr-i muğânın\n            Bir teşne-i dil suhte-i bâdeleriz biz\n            Mey ver ki mey-i aşkdır ancak bizlere dermân\n            Biz tâbi-i aşkız o bize mürşîd-i cânân\n            Sâkî mey ver kim gül-i hoşbûları gördüm\n            Kaddim çü kemân oldu dü-ebrûları gördüm\n            Dağlandı gönül lâle gibi şimdi hazîndir\n            Şeb başıma dar oldu o şebbûları gördüm\n            Keşf olsa aceb mi bana ger mağz-ı hakîkat\n            Gamz etdi bana gamze-i câdûları gördüm\n            Yek-sû eğer olsa nazarımda iki âlem\n            Çok mu ki şühûdumda o gîsûları gördüm\n            Bir şâha kulum secde-gehim hazret-i aşkdır\n            Mağrûr-ı hevâ olmam o âhûları gördüm\n            Sa‘y eyle gönül zerreni hurşîde ulaşdır\n            Deryâya erişmek’çün a.kar suları gördüm\n            Bî-behre olan aşkdan insân sayılmaz\n            Bir şem‘asız oddur ben o bed-hûları gördüm\n            Mey ver ki mey-i aşkdır ancak bize dermân\n            Biz tâbi-i aşkız o bize mürşîd-i cânân\n            Sâkî mey-i vahdet ile kıl cânımı ihyâ\n            Kim kalmaya dilde ikilikden eser aslâ\n            Her yerde görüne gözüme cilve-i dildâr\n            Her dârda deyyârı kılam seyr ü temâşâ\n            Eşyâyı müzâhir görem esmâ-yı İlâha\n            Zâtına müzâhir bilem esmâ-yı serâpâ\n            Bir şem‘ yana kim ola gönlüm içi pür-nûr\n            Bir var görüne gözüme kalmaya dâvâ\n            Çek dîde-i hod-bînime bir kühl-i hakîkat\n            Görünmeye gözüme ne dünyâ vü ne ukbâ\n            Oldu bu alâik bana pâ-bend-i terakkî\n            Kurtar başın’çün bu alâikden beni zîrâ\n            Hicrân elemi cânıma kâr eyledi sâkî\n            Kıl bâde-i vasl ile bu teşne dili irvâ\n            Mey ver ki mey-i aşkdır ancak bize dermân\n            Biz tâbi-i aşkız o bize mürşîd-i cânân\n            Sâkî nice bir derd ü gam u âteş-i hicrân\n            Vasl-ı leb-i cânân ile kıl cânımı şâdân\n            Ben dûr olam ağyâr ola makbûl bu mu insâf\n            Zâgân güle hemdem ola bülbül ola nâlân\n            Sun o kadehi kim ona atşân idi cânım\n            Mevcûd değil idi henüz Zühre vü Keyvân\n            Ol bâdeyi verme kim odur puhte-i engûr\n            Ol bâdeyi ver kim dedi bir kâmil-i irfân"
        }
      ]
    }
  },
  "id": 201812052041
}