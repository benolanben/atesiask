{
  "article": {
    "header": {
      "date_value": "22 May 2020 05:09",
      "title": "EMÂNETİ KURUTMA",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[EMÂNETİ KURUTMA]\n            Şüphesiz biz o emâneti (isimlerin bilincinde yaşamayı) semâlara (benlik bilincine),\n            arza (bedene) ve dağlara (azâlara) önerdik de onu yüklenmekten kaçındılar (isimlerin\n            bileşimleri onu açığa çıkarmaya elvermedi) ve ondan korktular!\n\n            Onu, İnsan (hilâfeti oluşturan isimlerin anlamlarını açığa çıkarma şuuru) yüklendi!\n            Muhakkak ki o zâlim (hakikatini hakkıyla yaşamada örtülü) ve câhildir (sınırsız isimleri\n            bilmede yetersiz)\n            [Ahzab:72 Meâli]\n\n            Emâneti âlem red! Ve insân etti kabûl\n            O zâlimdir der ALLAH! Bunun nedenini bul\n\n            Çünkü \"İsimleridir\" insândaki emânet\n            Zâlimdir! Emânete eden ise ihânet\n\n            HAKK’ın nitelikleri bizdedir! Tohum gibi\n            Çiçek açtırmaz isek! Neyler bahçe sâhibi\n\n            Irmak akan bahçe'ye Arapça \"Cennet\" denir\n            Onu kurutmak! Ordan kovulmakla ödenir\n\n            Âdem birkaç kelime alınca bağışlandı\n            Halîfe'nin, her ismi taşımak zîrâ andı\n\n            Fenâ, işlerin huyların sana, bana ait olduğu vehminden kurtulmaktır. Mahv, kendimize\n            izâfe ettiğimiz sıfat emânetini sâhibine teslimdir.\n\n            Acz, sonsuz kudreti seyir makamıdır.\n\n            Aczîyet ve hayret duygusunun en son raddesinden doğacaktır gerçek varlık... Boşuna\n            dememiş evvel giden erenler: Kul sıkışmayınca Hızır yetişmez!\n\n            O'nu sıktı\n            O'nu sıktı\n            O'nu olanca gücüyle sıktı\n\n            Ve oku dedi\n            Şimdi oku\n            Yaratan rabbinin nâmına oku!\n\n            Sonrasında olanlar oldu, taşanlar taştı! Ve O'nun okuduğu kainat kitabı çokça\n            okunan manâsına Kurân oldu!\n\n            Cânım erenlerim daha neyi, nasıl diyeyim, aşk ile emâneti sâhibine teslîm edeyim\n            vesselâm"
        }
      ]
    }
  },
  "id": 202005220509
}