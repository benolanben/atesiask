{
  "article": {
    "header": {
      "date_value": "31 Eki 2020 02:53",
      "title": "SUS•AN",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[SUS•AN]\n            Doğal olarak sen neredeysen, düğüm de çözüm de, cehennem de cennet de orada.\n\n            Bir sözün bin kapıyı açar, başka bir sözün binini de yüzüne kapatır.\n\n            Dikkat nereye, enerji ve akış oraya. Herşey, sen nasıl inanmışsan öyle oluyor; oraya\n            rağbetinle sonsuz ihtimalden, istediğini çeken sensin.\n\n            Ekranda izlediği filmden dert yanan, elindeki kumandadan habersiz olduğuna yansın.\n\n            Dünyadaki cennet, tabîattır ammâ iyi bakılmazsa filmin sonunda cehennem oluverir.\n\n            Öyleyse (cennet) bahçende neyi sularsan o biter. Bakımsız bahçeyi diken sarar ki sonu\n            ateştir.\n\n            Cehennem cehlindir, kibirse dibi\n            Cennet mürşid kalbi, kevserse lebi\n            İnsan yedi katlı bir bohça gibi\n            O kalın bohçadan soyan olmalı\n\n            İnsanlığın târifi saâdetle buyurdu:\n\n            Cehenneme düşmeye en çok sebep olan şey nedir biliyor musunuz?\n\n            İki aralıktır; iki dudak ve iki bacak arası!\n\n            Dilin bir adı da \"zebân\" olduğuna göre nisbet ekiyle \"zebân-î\",\n            dilinin cezâsını çektiren, cehennem bekçisidir.\n\n            Hoş nağmeler düzen bülbül bile olsan, bülbülün çektiği, \"dili belâsı!\"\n\n            Hâsılı; susan kurtuluyor.\n\n            Kendimize olan susuzluğumuz artsın diye biraz susalım mı?"
        }
      ]
    }
  },
  "id": 202010310253
}