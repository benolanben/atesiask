{
  "article": {
    "header": {
      "date_value": "28 Eki 2020 08:31",
      "title": "ZİHNİN ÖTESİNE HAZIRLIK",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/122789403_829291337901683_8208438670363956955_n.jpg"
    },
    "main_article": {
      "quotes": [
        {
          "type": "metin",
          "text": "[ZİHNİN ÖTESİNE HAZIRLIK]\n            Kişi, gerçekle ilişkisini kaybettiğinde oluşan âni kişilik ve davranış değişikliklerine\n            \"psikotik episot\" denir. Şiddeti, kişiden kişiye değişir. Hastanın gerçeği\n            değerlendirme yetisi bozuktur, zihinsel gerçeklik, dış dünya gerçeklerinin yerini alır.\n\n            İyi de sevgili psikoloji! Kimse dünyada yaşamıyor ki herkes kendi dünyasında rüyâ\n            görüyor.\n\n            Rüyâlarda buluşuyoruz...\n\n            Herkes kendi algılarının şişirdiği zihinsel gerçekliğine \"dünya\" diyorsa kimin\n            balonu sağlıklı, kimin ki hasta?\n\n            Kendini geriye çekip ömrünün bir gününü dikkatle seyretsen, belki görürdün ne gerçek ne\n            sahte, kim hasta kim değil?\n\n            Peki gördüğünü kabul edebilir miydin? Kabul etsen de değişebilir miydin? Uzunca bir\n            süredir giyindiğin benliğin izin verir miydi soyunmana?\n\n            Bildiğin her şeyin hayal, gördüklerinin zihnin kurgusu olduğu kanıtlansa, her şeyi sil\n            baştan öğrenmek ister miydin?\n\n            Nasılsa öyle?\n\n            Sana hep ninni söyler! Güvendiğin beş duyu\n            Zihnin beşik sallayıp der: Mışıl mışıl uyu\n\n            Sözde beden hapsinde Yûsuf! Özü her yerde\n            Beş duyu büyüsünden uyan RÛHuna er de\n\n            Seni beden kuyusuna atmasına, sınırsız olanın, sınırlı yüzlerine râzı olduysan, oradan\n            kurtararak, ismini, resmini silip, mülküne sultan etmesine de hazır ol!\n\n            Hazır olan, hazır olanı bulur\n            Hazır olmayan da hazır olmayanı\n\n            İstediklerine hazır olması gereken sensin\n            İstediklerin zâten hazır ve seni bekliyor\n\n            Nasıl mı?\n\n            Balondaki hava, önce balonu şişirendeydi anlasana!\n\n            Her nefesinde vücûduna dolan kim?\n            Kalbinin her atışında seninle konuşan kim?\n            O nefes, bu bedene girince\n            Nefis sahibi oluyor\n            Farkında mısın?\n\n            Artık kime ben diyeceğini duyuyor musun?\n            Hazır olduğunda duyacaksın!"
        }
      ]
    }
  },
  "id": 202010280831
}