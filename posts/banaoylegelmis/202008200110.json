{
  "article": {
    "header": {
      "date_value": "20 Ağu 2020 01:10",
      "title": "ÇERÇEVE",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/117751781_250700435925273_2147967416710887082_n.jpg"
    },
    "main_article": {
      "quotes": [
        {
          "type": "metin",
          "text": "[ÇERÇEVE]\n            Farsça çehâr > çâr “dört” ve çûb > çûbe “değnek, çubuk” ile çâr-çûbe’den çerçeve;\n            kırılmasını, bozulmasını önlemek, süslemek veya istenen yere asabilmek için bir şeyin\n            etrâfına geçirilen kenarlık, bir şeyin etrâfını çepeçevre kuşatan çizgi veya neisene:\n\n            Sonsuz ve sınırsız manâ zenginliğine dört unsurdan (hava, ateş, su, toprak) bir çerçeve\n            çizmiş, delik bir balona hava üfürmüş, bir süreliğine var görünmüş.\n\n            Yaratan pek ince bir zevk sahibidir, resme göre çerçeve tasarlar.\n\n            Özün, kalıbından önce vardı çünkü resim çerçeveden önce gelir!\n\n            Mâdem resim ne çerçeve ne bildin,\n            aslâ rûhunu zedeleme zîrâ yırtık resim çerçevelenmez.\n\n            Önemli olan tablo... Yoksa değil çerçeve\n            Hacer'ül-Esved bile kondu bir toprak eve\n\n            Fizik çerçeven de bak... O toprak Kâbe gibi\n            Çerçevelenen resmin ise \"Mülkün Sâhibi\"\n\n            Ten uğruna özünü yitirme dedi sınırı kalmayan, resimsiz çerçeve, ateşe atılır!\n\n            Yaşamınla ilgili bir çerçeve çizer ve o çerçevenin dar kalıbında hayatı yaşayan olursan,\n            o çerçeve seni göründüğün şekli ile dış âleme gösteren olur. Bu oluş, kişinin kendisini\n            o çerçeve ile sınırlamasıdır ve sınırsız saf bilinç sınırlamaya gelmez vesselam..."
        }
      ]
    }
  },
  "id": 202008200110
}