{
  "article": {
    "header": {
      "date_value": "16 Şub 2020 02:52",
      "title": "IŞIK ALSIN GÖZÜNÜ",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/0001_kus.jpg"
    },
    "main_article": {
      "quotes": [
        {
          "type": "metin",
          "text": "[IŞIK ALSIN GÖZÜNÜ]\n            ALLAH’ın herbir ismi bende diyerek mâdem\n            Ben yüceyim zannıyla cennetten kaydı Âdem\n            [Bakara:31]\n\n            Kendinde \"var\" olanı, \"aslen\" kendinin sandı\n            LÂ İLÂHE İLLÂLLAH iken ezelde andı\n\n            Uyudukta, rûhumuz çıkıyor yukarıya\n            Uyandıkta, görürüz gözü açık bir rüyâ\n\n            Rüyâda bizden başka kimse nasıl yok ise\n            İnsan da HAK ilminde figüran bir elbise\n\n            HAKK’ın duyularıdır isimler: O'nu boyar\n            HAK bu isimler ile görür, işitir, duyar\n\n            İnsânda durum tersi! Göz sensin, gören ALLAH\n            Gören benim der isen kendini yaptın ilâh\n\n            Her isim farklı ayna! HAKK’ı yansıtır başka\n            Kendi yüzünü görmek HAKK’ı düşürdü aşka\n\n            Her isme vücûd verdi, fıtratına münâsib\n            Her ismin ezeldeki isteği oldu nasib\n\n            Kendin hariç, dünyâda ayıplama kimseyi\n            Çünkü kendi isminin emri ona en iyi!\n\n            Kâfiri, îmâna HAK dâvet eyledi! Niye\n            Dünyâda karakteri meydana çıksın diye\n\n            Kafesi kır! Her hayvân kendi yurduna kaçar\n            Yılan yerde sürünür, kartal göklere uçar\n\n            Kendi özü ne ise ve ne var ise kendinde\n            Yoğunlaştırır onu! Değişme yok bu dînde\n\n            Demek HAK için bile dîn, bilmekmiş özünü\n            İslâm teslim olmakmış! Öze açıp gözünü\n\n            ALLAH, özünü bilip yoğunlaştırdı ismi\n            Sen de özünü bilip HAK NUR'a çevir cismi\n\n            Beşerdeki her zerre, bulduğunda özünü\n            Arz da döner aslına! Işık alır gözünü\n\n            İslâm garîb der RESÛL! Özümüz bizi özler\n            Yurda dönelim diye hep yolumuzu gözler\n\n            İşte \"olup olmamak\" bu! Bil ki en büyük sır\n            Seni kurtarmak için, HAK sana kadar yansır\n\n            Bu huzursuzluk hep yerini bilemediğinden, bu eksiklik hep yurdunu bulamadığından dedi\n            âşık, denize karışan derede gürültü mü kalırmış\n\n            Deniz olursun eğer susarsan... Canın teslimiyete alışırsa her zerren başlar seninle\n            konuşmaya ve başlarsın kâinâtın yâni vücûdunun her zerresiyle konuşmaya, ikilik girmeden\n            araya!\n\n            Allah'la konuşmayı öğrenene yâni ana dilini hatırlayana selâm olsun"
        }
      ]
    }
  },
  "id": 202002160252
}