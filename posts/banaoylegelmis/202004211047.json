{
  "article": {
    "header": {
      "date_value": "21 Nis 2020 10:47",
      "title": "İNSAN.KAL",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/94178213_845213522655451_748809481396623679_n.jpg"
    },
    "main_article": {
      "quotes": [
        {
          "type": "metin",
          "text": "[İNSAN.KAL]\n            İnsan insan dedikleri\n            İnsan nedir şimdi bildim\n            Can can deyû söylerlerdi\n            Ben can nedir şimdi bildim\n            Kendisinde buldu bulan\n            Bulmadı taşrada kalan\n            Müminin kalbinde olan\n            İman nedir şimdi bildim\n            Bir kılı kırk yardıkları\n            Birine köprü kurdukları\n            Erenler gösterdikleri\n            Erkan nedir şimdi bildim\n            Sıfat ile zat olmuşum\n            Kadr ile berat olmuşum\n            Hak ile vuslat olmuşum\n            Mihman nedir şimdi bildim\n            Muhyiddin der Hak kadir\n            Görünür her şeyde hazır\n            Ayan nedir pinhan nedir\n            Nişan nedir şimdi bildim\n\n            Sâhib olmak peşinde geçti gitti azîz ömrüm... Oysa helalse hesâbı, haramsa azâbı vardı\n            benim sandıklarımın!\n\n            Organik acı, azaptır zıddında zevk durur! Bütünlüğü idrâk edemeyen, şeylerin birbiri ile\n            bağını kuramayan, ayrı sanan, gayri gören çekti azap, oysa tevhidde azap yoktur, zevk\n            ile bul boşuna çekme azap, yetişmez mi arayana bu cevap:\n\n            Yüzünü görünce, azap kalmadı\n            Sırrını bilince, sevap kalmadı\n            O'nda mahvolmuşa, eser kalmadı\n            Kendisinden uzak Allah, kalmadı"
        }
      ]
    }
  },
  "id": 202004211047
}