{
  "article": {
    "header": {
      "date_value": "19 Nis 2020 03:22",
      "title": "KALBİM",
      "mini_title": "agah olasın",
      "tags": [
        ""
      ],
      "subtitle": "",
      "background_image": "https://raw.githubusercontent.com/benolanben/atesiask/main/medya/umutrehberi/kuslaraserbest.jpg"
    },
    "main_article": {
      "quotes": [
        {
          "type": "metin",
          "text": "[KALBİM]\n            Âlemi kendine rakip, her günü bulmaca belleyen akıl, sâbitleyip onu oraya bunu buraya\n            bağlar, tanımlar, çerçeve içine alır ve ancak böyle rahat eder.\n\n            Kalp ise, dâimâ bir halden başka bir hale geçmesinden dolayı her türlü şekli ve sûreti\n            kabul edecek bir enginliğe sâhiptir.\n\n            Her an yeni bir iş, oluş, görünüş ve eser üzere olanı [Rahmân:29] hissetmek içinse kalp\n            lazımdır.\n\n            Kalp bir ağaca takılı kalmış kuş tüyü gibidir. Rüzgar ne yandan eserse o yana doğru\n            dalgalanır durur, bir kararda duramaz.\n\n            Sürekli değişen, her dem tâze gelen tecellî ancak kalpte aks-i sadâ bulabilir, akılda\n            değil.\n\n            Kim ki bu sonsuz ve hiçbiri diğerinin aynısı olmayan tecellileri, kalbi ile müşâhede\n            edemezse aklı ile inkâr eder. Çünkü akıl sınır koyar, kalp ise hiçbir şekilde\n            sınırlandırmaz, tecellilerin değişmesiyle o da değişir.\n\n            Hak ve hakikat sınır kabul etmez, her neyi doğru biliyorsan tersini de inkar etme;\n            \"p+p'=evrensel küme\" sen bu mantığı \"Allah'ta yok yok\"\n            diye oku istersen.\n\n            Kalptedir sırr-ı zât\n            Kalbin aksi kâinât\n\n            Mâdem kalp Allah'ın cem•evidir, her sûret kalbimin kabûlüdür dedi âşığın ümîdi,\n            heyhât bu câminin kubbesini geniş tutan az..."
        }
      ]
    }
  },
  "id": 202004190322
}