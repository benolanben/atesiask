{
  "isaretler": [
    {
      "article": {
        "header": {
          "date_value": "28 Kas 2020 23:59",
          "title": "NE VARSA İÇİNDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/128039484_874824509941447_5317166902201257733_n_17878191328939027.mp4"
        },
        "main_article": {
          "quotes": [
            {
              "type": "baslik",
              "text": "NE VARSA İÇİNDE"
            },
            {
              "type": "metin",
              "text": "[NE VARSA İÇİNDE]\n            ‘Âşık özün bilmege\n            Kendüne gel kendüne\n            Hakk’ı ayân bulmağa\n            Kendüne gel kendüne\n\n            Hakk’a giden doğru yol\n            Senden gider sende ol\n            Sa’y it seni sende bul\n            Kendüne gel kendüne\n\n            Her ne varsa âlemde\n            Örneği var âdemde\n            Bul seni sen bu demde\n            Kendüne gel kendüne\n\n            Ko bu zühd ü tâ‘ati\n            Terk idegör ‘âdeti\n            Geç cümle hayâlâtı\n            Kendüne gel kendüne\n\n            Sensin dâr-ı âhiret\n            Sende bulındı cennet\n            Sende görindi hazret\n            Kendüne gel kendüne\n\n            Mushaf-ı Hak’dur yüzün\n            Âyet-i Kur’ân sözün\n            Gaybî bilegör özün\n            Kendüne gel kendüne\n\n            Gerçek hayat, kıyâmetiyle, âhiretiyle ân-ı dâimde vâroluştur. Anda doğmayan, dolanmayan\n            bir güneş vardır.\n\n            Zâhirin ayrı değildir, bâtının aynıdır. Evvel, âhir, Zâhirin esrârı bâtındadır. Okunacak\n            olan okundu:\n\n            El-Fâtihâ!"
            }
          ]
        }
      },
      "id": 202011282359
    },
    {
      "article": {
        "header": {
          "date_value": "28 Kas 2020 07:34",
          "title": "SÖZ MÜ?",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/127581674_2602850786671939_6618594589076599279_n_17981965033319852.mp4"
        },
        "main_article": {
          "quotes": [
            {
              "type": "baslik",
              "text": "SÖZ MÜ?"
            },
            {
              "type": "metin",
              "text": "[SÖZ MÜ?]\n            İnsanlar, ağzından çıkan cümlelerin, zihninden çıkan düşüncelerin, bütün evreni dolaşıp\n            tekrar kendine geri döndüğünü bilse, eminim çok daha dikkatli olurdu.\n            [A. Einstein]\n\n            Dünyada olabilecek her bir olay için misal aleminde sayısız ihtimal uyur. Siz ağzınızdan\n            çıkardığınız sözlerle o ihtimalleri uyandırırsınız. Güzel kelimeler söyleyin ki güzel\n            ihtimaller uyansın. İnsanın kaderine müdahalesi buradadır.\n            [Cenâbı Mevlevî]\n\n            Varlığın sevincinden uyandı, uykusunu alanlar:\n\n            Kötülüğü yazan, yayan, onu yapan gibidir. Ya hayr söyle ya sus...\n\n            Dilim, seni dilim dilim dileyim, başıma ne gelirse senden bileyim...\n\n            Sükûtun sesinde dinlene dinlene, sözü süzüp de söyleyince özündeki manâ da inci gibi\n            diziliyor, nutuk haklanıyor!\n\n            Söz tohumdur; vücûd bulur. Hayâl gerçektir, bir gün olur!"
            }
          ]
        }
      },
      "id": 202011280734
    },
    {
      "article": {
        "header": {
          "date_value": "28 Kas 2020 02:33",
          "title": "BÜTÜN YÜZLERİNLE YÜZLEŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/128250387_397396001608832_8188075275692790923_n_17898430648650806.jpg"
        },
        "main_article": {
          "quotes": [
            {
              "type": "baslik",
              "text": "BÜTÜN YÜZLERİNLE YÜZLEŞ"
            },
            {
              "type": "metin",
              "text": "[BÜTÜN YÜZLERİNLE YÜZLEŞ]\n            Baba erenlerim, ne vakit yolda bir sarhoş görse hem küfelik olup iki tarafına sallanan\n            bir mest-i müdam, o da hemen yalpa yaparak iki tarafına sallanmaya başlardı.\n\n            Bu garip hâlinden sual edildikte:\n\n            \"Iiiyyy ayyaşa bak be ya, o böyle rezil iken ben ne güzel böyle\" diye kendini\n            ayrı ve üstün görüp gizli gizli nefsime yan mı çıkayım!\n\n            Ammân dikkat! Bu hâlet ancak sahte kimliğini büyütmeye yarar.\n\n            Günahkâra küfretme, onu ayıplama, tenkît etme ki \"esmâyı üzerine sıçratıp\"\n            onun müptelâ olduğu o hâle uğramayasın. Sana giydiriverse o hal gömleğini bir itirâzın\n            olabilir mi!\n\n            Bak nasıl buyurur insanlığın târifi:\n            Kötülüğü yazan, yayan, onu yapan gibidir!\n\n            Manânın maddeye tezâhürü tekrâr iledir, andıkça, tekrarı ile çoğalttıkça gönlü\n            bulandırdığının, sonsuz potansiyelden esma sıçrattığının, manâyı kendine çektiğinin,\n            aklına gelenin başına geldiğinin, büsbütün farkına varmalı insan!\n\n            Tek bir varlık ağacı olan sistemde, yargıladığın, yadırgadığın, menfî yorumladığın her\n            şey seni bulur ve o hâli tanımak için, o olmak zorunda kalırsın.\n\n            Bu ince ayar tam anlaşıldıysa, karşında görüp senden ayrı sandığın, o hâli yaşayıp sana\n            ayna olan yüzünü ayırmadan, eyvallah deyip kendine teşekkür etmek ne güzeldir, ne\n            güzel...\n\n            Ehlinin bildiği \"esmâ sıçratması\" diye bir vâkıâ vardır.\n\n            Aynada tanıyamazsan, o hali giyinir üzerinde aynen tecrübe edersin çünkü bütün yollar\n            insana, bütün yollar sana çıkar güzeller güzeli..."
            }
          ]
        }
      },
      "id": 202011280233
    },
    {
      "article": {
        "header": {
          "date_value": "27 Kas 2020 08:37",
          "title": "TUTUNMAY(AN)²LAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/127664654_850404949059963_3536540482468667076_n_17881337344888985.jpg"
        },
        "main_article": {
          "quotes": [
            {
              "type": "baslik",
              "text": "TUTUNMAY(AN)²LAR"
            },
            {
              "type": "metin",
              "text": "[TUTUNMAY(AN)²LAR]\n            Beden, zihin, duyguya yâni değişmeye mahkûm olan geçici görüntüye yapışan, gelene\n            tutunarak yayını durduran, gidenin ardından koşan, hem kesintisiz akışın yeni hâlini hem\n            de filmin tadını kaçırır.\n\n            Tutunmak daha emniyetli gibi görünse de tutunan hareketsiz kalır ve ısrârı hâlinde içten\n            içe çürür, canlılığını kaybeder.\n\n            Verdiğini asla kaybetmezsin sâdece tutmaya çalıştığını kaybedersin!\n\n            İlerlemek için tutunmadan yüzmeye devâm!\n            Tıpkı kulaç atar gibi, nefes gibi; al gülüm, ver gülüm...\n\n            Peki bu neydi şimdi:\n\n            \"Her an başka bir iş, bir oluş, bir görünüşte\" ol.ana [Rahm.ân:29]\n\n            farkında olanın\n            \"İki ânı eşit olan ziyândadır\"\n\n            farkındalığına, dostâne bir işâret..."
            }
          ]
        }
      },
      "id": 202011270837
    },
    {
      "article": {
        "header": {
          "date_value": "26 Kas 2020 08:17",
          "title": "EVİN KAPISINDA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/127695319_422161975858239_1234306720366128_n_17890226842749562.jpg"
        },
        "main_article": {
          "quotes": [
            {
              "type": "baslik",
              "text": "EVİN KAPISINDA"
            },
            {
              "type": "metin",
              "text": "[EVİN KAPISINDA]\n            Sebepleri öğrenmek isteyerek delirmenin eşiğinde yaşadım. \"Nerede nerede\" diye\n            çalıp duruyordum Tanrı kapısını... Sonunda kapı açıldı ve gördüm ki meğer içerden\n            çalıyormuşum!\n            [Cenâbı Mevlevî]\n\n            - Kapı kapı dolaşmaktan yoruldum. O'nu bulduracak bir nasîhatınız yok mu?\n            - Kayıp olan aranır!\n\n            Daha ne kadar zaman;\n            ''Çarem ne, dermanım nerde?'' deyip duracaksın!\n            Sana kim çare aratıyor? Sen onu ara!\n\n            Her ne yöne dönersen, yüzü orası\n            [Bak•ara:115'den]\n\n            Hakîkat o kadar basit, sâde ve saftır ki varlığın doğal hâlinin \"öğretilmeye veya\n            öğrenilmeye\" bile ihtiyâcı yoktur.\n\n            Onun sadece işâret edilmeye ve fark edilmeye ihtiyâcı var.\n\n            Hatırla sevgili...\n\n            Sen zikre, hatırlatmaya devâm et; çünkü zikr, hatırlatma inananlara yararlıdır.\n            [Zâriyât:55'den]\n\n            Kelâm-ı Kadîm cümlelerine \"âyet\" diyoruz ki işâret demektir. İşâretlerin\n            toplandığı kitabın bir ismi de \"zikr\" unutanlar için hatırlatma demektir.\n\n            İşâreti fark eden, kendini hatırlar!\n\n            Senin kendi varlığın, gerçekte kim olduğunu sana hatırlatmam için beni, senin filminde\n            görünür yaptı. Bir filmde, sâdece ışık vardır, başka herşey sâdece görünür!\n\n            Şimdi bana bağlı olma, beni kullan, üzerimden geç ve yuvaya dön, kendine hoşgeldin..."
            }
          ]
        }
      },
      "id": 202011260817
    },
    {
      "article": {
        "header": {
          "date_value": "25 Kas 2020 23:20",
          "title": "HAYÂL.ET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/126046037_3767483969969559_784601840789183856_n_17887334809770376.jpg"
        },
        "main_article": {
          "quotes": [
            {
              "type": "baslik",
              "text": "HAYÂL.ET"
            },
            {
              "type": "metin",
              "text": "[HAYÂL.ET]\n            Günün kelimesi \"yanılgı\" hata, yanlış.\n            İyice düşünmeden, derinlemesine, etraflıca araştırmadan uygunsuz bir iş yapmak,\n            aldanmak, hata yapmak anlamına ışık tutuyor.\n\n            - Kişilik, kimlik, nefs dediğimiz varlığın temel olgusudur. O, bütün sahneyi işgal\n            ederken, nasıl önemsiz görür ve bir \"yanılgı\" olduğunu söylersiniz?\n\n            Geçmişin saklandığı bellek ve geleceğin belleği hayalgücü üzerine kurulmuş, arzu ve\n            korkular tarafından harekete geçirilen alışkanlıklar toplamına \"Ben\" diyorsun.\n\n            Dâimî bir \"Ben kimim?\" murakabesiyle, kendini sorgularsan, değişen \"Ben\n            yanılgısından\" kurtulabilirsin.\n\n            İnne-l bâtile kâne zehûkâ\n            [İsrâ:81'den]\n\n            Zâten sahte ve tutarsız olan bâtıl, yanılgı, er geç yıkılıp gitmek zorundadır! Güneş\n            doğunca karanlık kaybolacaktır ve aslında güneşin batması da bir yanılgıdır!\n\n            Görüldüğünde yok olmak, fark edildiğinde silinmek \"yanılgının\" doğasıdır.\n\n            Gerçeğin bir kıvılcımı, yanılgıdan bir dağı yakıp yıkıp küll edebilir.\n\n            Işığı gören hayâl.et, hayâlin giydirdiği et kaybolur, ışık tutan, saf farkındalığın ta\n            kendisidir.\n\n            Karanlık eninde sonunda kayboluyor ve güneş doğduğunda, ilk defâ her şey olduğu gibi\n            görülmeye başlıyor.\n\n            Bilenler iyi bilir, sinemada her şey ışıktır!\n\n            İzlediğin bütün filmlerde böyle olmuyor mu ey can?"
            }
          ]
        }
      },
      "id": 202011252320
    },
    {
      "article": {
        "header": {
          "date_value": "25 Kas 2020 20:50",
          "title": "GÖSTERME MERÂKI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/127299017_143428993782780_6705158736798288898_n_17897124856659241.jpg"
        },
        "main_article": {
          "quotes": [
            {
              "type": "baslik",
              "text": "GÖSTERME MERÂKI"
            },
            {
              "type": "metin",
              "text": "[GÖSTERME MERÂKI]\n            Gör beni diyorsun ısrarla gör beni\n            Oysa sen gördün mü sâhi(den•iz) Sen'i?\n            Dışındaki rüyâdan umma meded\n            İçindeki ummanda gör kendini\n\n            Duran denizden habersiz, gelip geçen dalgaya \"Ben:Kendim\" demeye ne de çok\n            alışmışız. Taşıdığımız bu sahte kimlik virüsü, kesinlikle öldürücü!\n\n            Sonu olmayan umman, kendini sonu olan damla yüzünden gösterebilir ve damla kendini tam\n            anlayınca, damla tamamlanınca damlar.\n\n            Peki ya vakitlice anlayamazsa? Damlamayan, kendini tam anlamayan, düş.müş olduğu\n            çukurunda kurumaya mahkûm olur!\n\n            Ummâna düşen damlanın, damlalığı kalmaz, ismi resmi silinir; ummân olur. Onu arasan\n            bulamazsın karşında sonsuz bir umman olarak durur, lâkin sen kabul etmezsin!\n\n            İnsan insan derler ama insan nedir bir bilsen:\n\n            Öyle bir zerre imişsin ki cihanlar meknûz\n            Katrenin hacmine sığmış sonu yok ummansın\n\n            Sonsuz hazînenin gömüldüğü toprak senin toprağın. Bir su damlası içinde buz, kar, çığ,\n            buhar ve yağmur parlıyor, bu noktayı tam anladığında çerçevesi dağılacak ummansın.\n\n            Yere göğe sığmayan bir müminin kalbindedir\n            Katremin içinde ummanımdır Allah, Hû diyen\n\n            Kendine ait bir işi, fiili ve sıfatı, huyu, rengi kalmayandan tecellî edeni, ikrâr ve\n            zevk edene selâm olsun...\n\n            \"Sünger ne kadar sıkılırsa sıkılsın\" dedi, denizde susayan biri, \"son\n            damla suyunu yerdeki kaba kuvvete değil, gökteki güneşe teslim eder\""
            }
          ]
        }
      },
      "id": 202011252050
    },
    {
      "article": {
        "header": {
          "date_value": "25 Kas 2020 09:17",
          "title": "O KİTAP'TAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "O KİTAP'TAN"
            },
            {
              "type": "metin",
              "text": "[O KİTAP'TAN]\n            Ve varlığın sevincinin bir sözü düşer, zikri elindeki tesbihten bilene:\n\n            Uzkurullahe 'inde kulli hacerin ve şecer\n            Her taşın ve her ağacın yanında Allah'ı zikredin, gâfil bulunmayın!\n\n            Apaçık işâretlerin yanından geçerken hakikatinizi hatırlayın diye okunsa:\n\n            Biz Uhud Dağı'nı severiz, Uhud da bizi!\n            Aslı madende idik, kaygusuz gânî idik\n            Sordum sarı çiçeğe...\n            Nerden gelip gittiğini anlamayan!\n\n            Birlikte okunduğunda \"zâhiren\" bir damla suyun toprağa düşmesine yol olur,\n            oradan hammaddemiz ile hoş sohbet olur, görelim neler olmuş neler:\n\n            Eğilip yerden bir taş aldı, ağırlığını tartar gibi yaptı elinde.\n\n            “Şu gördüğün,” dedi taşla oynayarak, “bir taştır, belli bir zaman sonra toprak olacak\n            belki, topraktan da bitki olarak boy verecek ya da bir havyana, belki bir insana\n            dönüşecek.\n\n            Eskiden olsa derdim ki: ‘Bu taş yalnızca bir taştır, değersizdir, Yalan dünyadaki\n            nesnelerden biridir ama yaşam çevriminde insana dönüşebileceği, kendini bilecek idrâke\n            erişebileceği için bu taşa da önem veriyorum.’\n\n            Eskiden olsa böyle düşünürdüm belki. Ama bugün şöyle düşünüyorum:\n\n            Bu taş taştır, aynı zamanda hayvandır, aynı zamanda kutsal ruhdur, aynı zamanda erendir,\n            ilerde şu ya da bu nesneye dönüşeceği için ona saygı duyuyor, onu sayıyor değilim,\n            çoktan ve her zaman şu ya da bu nesne olduğu için sevip sayıyorum onu.\n\n            Özellikle taş olması, bana şimdi ve bugün taş olarak görünmesi, özellikle bu sevdiriyor\n            onu bana, damarlarının ve oyuklarının her birinde bir değer buluyorum, sarı renginde,\n            gri renginde, sertliğinde, üzerine vurduğum zaman çıkardığı seste, yüzeyindeki kurulukta\n            ya da nemlilikte bir değer görüyorum.\n\n            Taşlar vardır, ele alındıklarında yağ ya da sabun hissini uyandırır; taşlar vardır\n            yaprak, taşlar vardır kum hissini verir, her biri de bir ayrıcalık içerir ve her biri\n            kendince Hû çekerek demlenir, her birinin yüzündeki özdür ama aynı zamanda ve özellikle\n            özde bir olduğu için taştır, azîz ismiyle seyrinde nelere şâhittir neler...\n\n            Ama yeter, daha fazla konuşmayayım. Sözcükler gizli saklı anlamı zedeliyor, dile\n            getirilen her şey o an değişiyor biraz, biraz daha eksiliyor, anlam bir gelin, ehlinden\n            başkasına yüzünü açmıyor..."
            }
          ]
        }
      },
      "id": 202011250917
    },
    {
      "article": {
        "header": {
          "date_value": "25 Kas 2020 01:22",
          "title": "O KİTAP'TAN 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/127360323_372991210658139_6463226831604085032_n_17868386684131011.jpg"
        },
        "main_article": {
          "quotes": [
            {
              "type": "baslik",
              "text": "O KİTAP'TAN 1+1"
            },
            {
              "type": "metin",
              "text": "[O KİTAP'TAN 1+1]\n            Uyandığında birden bire açılan gözleriyle çevresine bakındı, aynasında hafif bir\n            gülümseme kapladı yüzünü ve bu bedenin içinde başlayan uzun düşlerin bittiğine dair,\n            derin ve kesin bir his, ayak parmaklarının uçlarına kadar bir sel\n            gibi doldu içine\n\n            Hû'yu tersinden okuyarak Ohh der gibi doğal bir nefeste şöyle düşündü:\n\n            Bundan böyle düşünmeye ve yaşamaya \"O ve dünya\n            derdi\" diye ayırarak başlamayacağım. Kendimi öldürüp kendimi parçalara ayırıp da\n            yıkıntıların ardında bir sır aramaya kalkmayacağım\n\n            Dünyayı ilk kez görüyormuş gibi çevresine bakındı. Güzeldi dünya, renkliydi, garip\n            ve gizemliydi! Burada mavi, şurada sarı, orada yeşildi dünyanın rengi. Gökyüzü akıyor,\n            ırmak akıyor ve orman ve dağ gözlerini dikmiş bakıyordu; hepsi güzel, hepsi\n            büyüleyiciydi, bütün bunların ortasında da o vardı; kendine giden yolda duran bir garip\n            derviş\n\n            Bütün bunlar, bütün bu sarılar, maviler, akarsular ve ormanlar sanki ilk kez önündeki\n            kara delikten geçerek, benliğinden içeri sızıyordu, artık dünyanın aldatıcı büyüsü\n            değildi\n            bunlar, nefsin yarattığı bir serap değildi, görüntüler dünyasındaki anlamsız, nasılsa\n            var\n            olmuş öylesine bir çeşitlilik değildi\n\n            Mavi maviydi, ırmak ırmaktı; her ne kadar kendisi de mavinin ve ırmağın içinde o biricik\n            ve ulvî varlık yaşamını sürdürüyorsa da mutlak varlığın hikmeti burada\n            sarı, orada mavi, burada gökyüzü, orada orman bir başka yerde insan olmaktı\n\n            Nihâi amaç ve aslî\n            öz nesnelerin arkasında bir yerde (bâtın) değil onların içindeydi, her şeyde zâhirdi\n            kısaca\n\n            Hızlı hızlı yürüyen derviş \"Meğer ne sağır, ne körmüşüm\" diye geçirdi içinden:\n\n            Anlamını\n            çıkarmak istediği bir yazıyı okuyan biri, işaretleri ve harfleri küçümsemez; yanılsama,\n            rastlantı\n            ve değersiz bir kabuk diye bakmayıp okur, inceler ve sever onları, her harf karşısında\n            böyle\n            davranır.\n\n            Oysa dünya kitabını ve kendi varlığımın kitabını okumak isteyen ben ne yaptım,\n            önceden varsaydığım bir ezber uğruna işaretleri ve harfleri hor gördüm, görüntüler\n            dünyasına, hayâl, yanılsama dedim, kendi gözümü ve kendi dilimi nasılsa var olmuş\n            değersiz nesneler saydım.\n\n            Yarattığının sahtesi olamaz, artık uyandım, gerçeğe uyandım ve ancak bugün açtım\n            dünyaya gözlerimi."
            }
          ]
        }
      },
      "id": 202011250122
    },
    {
      "article": {
        "header": {
          "date_value": "24 Kas 2020 23:10",
          "title": "O KİTAP'TAN 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/127035051_3397292353742393_733986842563130814_n_18038303269284766.jpg"
        },
        "main_article": {
          "quotes": [
            {
              "type": "baslik",
              "text": "O KİTAP'TAN 1"
            },
            {
              "type": "metin",
              "text": "[O KİTAP'TAN 1]\n            Şimdiden öğrenmişti varlığın imbikten geçmiş hecesini, bu sözler sözünü sessizce\n            söylemeyi, her nefes alışta onu sessizce kendi içine doldurmayı ve içinde uyanan ateşi,\n            sessizce kendi dışındaki âleme nefes olarak vermeyi, varlığının derinliğinde dolaşan\n            ortak ruhu duymayı şimdiden öğrenmişti; yok edilemez, evrenle kaynaşmış o nefesin\n            farkındaydı:\n            هو\n\n            Her nefes Hû, cân bağışlar âdeme\n            Âdem, andan cân gibidir âleme\n\n            Hem her gece, rüyâsız derin uykulardayken insanın kendi özüyle buluştuğu ve gündüz\n            rüyâsında unuttuğu biricik gerçeğin de farkındaydı:\n\n            هو\n\n            Belki bu yüzden \"gözlerinin içine bakma\" vakti geldiğinde hep aynı nefesi\n            çoğaltıyordu:\n\n            Hû yaydır, her nefes bir ok\n            Okun hedefidir Rahman\n            Nişan almalı hedefe durmadan\n\n            Ve okun vardığı yerden, aynı aks-i sadâ erişirdi can kulağına:\n\n            Gerçekten arayan biri, gerçekten\n            bulmak isteyen biri, hiçbir öğretiyi benimseyemez.\n            LÂ kılıcını elinden bırakamaz.\n\n            Ama bir kez aradığını bulan da hangi öğreti olursa\n            olsun, hangi yol, hangi amaç olursa olsun hiçbirinden kabulünü esirgeyemezdi.\n\n            Böylesi birini, sonsuzlukta yaşayan, aynı birliği soluyan diğerinden ayıran hiçbir şey\n            kalmaz."
            }
          ]
        }
      },
      "id": 202011242310
    },
    {
      "article": {
        "header": {
          "date_value": "24 Kas 2020 02:57",
          "title": "ÖĞREN꧂DİN Mİ?",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/127059918_166215408507754_4586811389314405204_n_17879486557941956.jpg"
        },
        "main_article": {
          "quotes": [
            {
              "type": "baslik",
              "text": "ÖĞREN꧂DİN Mİ?"
            },
            {
              "type": "metin",
              "text": "[ÖĞREN꧂DİN Mİ?]\n            Yeni bir şey öğrenelim:\n            \"Öğrenmek\" eski Türkçe'de \"ögür: alışmak, evcilleşmek, ünsiyet\n            kazanmak\" fiilinden doğmuştur.\n\n            Bu dünya dekoru, sana değişmeyen tek gerçeği öğretmek yâni gurbetteki insanı, asıl\n            vatanına alıştırmak için kuruldu.\n\n            O halde sahnedekileri suçlamayı bırak. Herşey, sana, senin inançlarını yansıtmakla\n            görevli. Değişmesi gerekense algılayandır, algılanan değil!\n\n            Sınıftakiler değişir, sınıf değişir, öğretmen değişir ama ders değişmez! Kopya\n            çekebilmek ise mümkün değil çünkü herkes kendi kendinin gözcüsü!\n\n            Bu derste, farkındalığı olmayan ezberler de bir işe yaramaz! Öğrenmediğin dersi asla\n            geçemezsin ve dersi geçene kadar aynı sınava girersin.\n\n            Burada ilerlemenin ölçüsü zaman değil neyi öğrenmen gerekiyorsa onu öğreneceksin!\n\n            Ve şunu asla unutma: sana duvarlarını yıktırmayan, kendini aştırmayan her öğreti, her\n            yol, eninde sonunda, seni kendi duvarına tuğla yapar!\n\n            Ömrünü adamış bir öğretmenin üç öğrencisi:\n\n            Birisi yetmiş sene ilim öğrendi, bir çerâğı yakmadı.\n            Birisi müddet-i ömründe bir harfi taallüm eyledi, o bir harf onu yandırdı.\n            Biri ise ömrü boyunca bir söz işitti her şey ondan yandı.\n\n            Öğrenmeden gidilmemesi gereken tek dersi, tam öğrenebilene, öğrendiği olana selâm olsun.\n\n            Her an, her şeyle, herkese öğretenden selâm olsun..."
            }
          ]
        }
      },
      "id": 202011240257
    },
    {
      "article": {
        "header": {
          "date_value": "22 Kas 2020 22:06",
          "title": "ÖZCÂN•DA•N",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/126322335_1528294190698093_7285661599740221896_n_17892738694732908.mp4"
        },
        "main_article": {
          "quotes": [
            {
              "type": "baslik",
              "text": "ÖZCÂN•DA•N"
            },
            {
              "type": "metin",
              "text": "[ÖZCÂN•DA•N]\n            \"Herkes kendi kendine konuşuyor aslında” dedi yanındakine, “birilerinin onu\n            dinliyormuş gibi görünmesi bu gerçeği değiştirmiyor\"\n\n            İçindeki \"o bir tek cümle\" eksiksiz birikebilsin diye, yeryüzünde söylenmiş\n            hiçbir söze açmadı kulağını.\n\n            Çünkü sâdece bir kelime, her şeyi yok etmeye yetebilirdi!\n\n            Her sayfasına bir tek kelime yazılmış bir şiir kitabı gibi hayat; o sayfaları çevirmek,\n            o kelimeleri anlamlı bir sırayla bir araya getirerek şiiri ortaya çıkarmak gerekiyor.\n\n            \"Ben de işitmiş olmasaydım” dedi, saçı ağaran “şâhidi olmayacaktı sözlerimin!”\n\n            Kulak verirsen mâcerâya,\n            Mahşer'den kurtulma yolunu dinliyorsun:\n\n            Zat-ı Hakk'ı anla zâtındır senin\n            Hem sıfâtı hep sıfâtındır senin\n            Sen seni bilmek necâtındır senin\n            Gayre bakma sen•de iste sende bul"
            }
          ]
        }
      },
      "id": 202011222206
    },
    {
      "article": {
        "header": {
          "date_value": "22 Kas 2020 05:02",
          "title": "HİSSESİ KENDİ İÇİNDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/127089234_3243708449074853_1250587815288817163_n_17948813461383150.jpg"
        },
        "main_article": {
          "quotes": [
            {
              "type": "baslik",
              "text": "HİSSESİ KENDİ İÇİNDE"
            },
            {
              "type": "metin",
              "text": "[HİSSESİ KENDİ İÇİNDE]\n            Efendi hazretlerine yaklaştı:\n            - Kendini bilmek, \"ben kimim\" iyice bilmek istiyorum. Bunun için kaç yıl\n            çalışmam gerek?\n            - Bilmek sınırlamaktır. Sen kaç yaşındasın biliyor musun?\n            - 20\n            - O halde 20 yıl!\n            - Peki ya çok fazla gayretle çalışırsam?\n            - O zaman 30 yıl!\n\n            Gül bahçesinde bir gölgede toprağı eşeliyordu, yanına yaklaştım:\n\n            - Beni, dervişinizin olarak kabul buyrun\n            Parmağıyla toprağın üzerinde düz bir çizgi çektikten sonra gözlerime baktı\n            - Kısalt!\n            Avcumun içiyle çizginin yarısını sildim\n            - Git ve hazır olduğunda tekrar gel\n\n            Belki bir yıl geçmişti, hayat biraz daha yavaşladı benim için, tekrar yanına yaklaştım.\n\n            Bu sefer kağıdın üzerine bir çizgi çektikten sonra gözlerime baktı\n            - Kısalt!\n            Bu kez çizginin yarısını parmağımla kapattım\n            - Git ve hazır olduğunda tekrar gel\n\n            Aylar sonra artan bir şevk ve çoğalan ümidimle yeniden ziyâret ettim:\n\n            Cebinden kalemini itina ile çıkardı, elimi eline aldı, avucumun içine düz bir çizgi\n            çektikten sonra gözlerime baktı:\n\n            - Kısalt!\n            - Bilmiyorum\n\n            Eski çizginin yanına daha uzun bir çizgi çekti ve gözlerimi yaktı\n            - Şimdi kısaldı\n\n            Herkes kendi hissesini alsın, garip âşık sazın çalsın:\n\n            Aramakla Hak bulunmaz\n            Bakarsan göze görünmez\n            Çıkıp meydanda salınmaz\n            Aslı bir nurdur sevdiğim"
            }
          ]
        }
      },
      "id": 202011220502
    },
    {
      "article": {
        "header": {
          "date_value": "21 Kas 2020 09:23",
          "title": "KENDİNE.GEL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/125944814_699868624298612_9210252138332561701_n_18078789214233928.jpg"
        },
        "main_article": {
          "quotes": [
            {
              "type": "baslik",
              "text": "KENDİNE.GEL"
            },
            {
              "type": "metin",
              "text": "[KENDİNE.GEL]\n            Ben, cemâdâttan (mâden) idim, öldüm. Yetişip gelişen bir varlık, nebât (bitki) oldum.\n            Nebât iken öldüm, hayvan sûretinde zuhûr ettim. Hayvanlıktan da geçtim insan oldum.\n\n            Artık ölüp de yok olmaktan niçin korkayım?\n\n            Bir hamle daha edeyim, insanken ölmeden öleyim de melekler âlemine geçip kol kanat\n            açayım. Melek olduktan sonra da ırmağı atlamak, melek sıfatını da terketmek gerek.\n\n            Herşey fânîdir, helâk olucudur ancak O'nun hakîkâti bâkîdir.\n            [Rahmân:26]\n\n            Bir kerre daha melek iken kurban olur da, o vehme gelmeyen yok mu? İşte O olurum.\n\n            Yok olurum, suretlerin hepsini terk ederim de erler gibi “Biz, mutlaka geri dönenleriz,\n            ona ulaşanlarız” derim. Karanlıklarda gizli olan âb-ı hayat yok mu... Ölümdür o!\n\n            Irmağı gördün mü, testiyi ırmağa dök gitsin; su, hiç ırmaktan kaçar mı? Testinin suyu\n            ırmağa karıştı mı, yok olur ırmakta, ırmak kesilir gider.\n\n            Kendi vasfı yok olur da zâtı ölümsüzlüğe kavuşur; artık bundan böyle ne azalır, ne\n            pislenir.\n            [Cenâbı Mevlevî]\n\n            Kuru idik (mâden)\n            yaş olduk (bitki)\n            Ayak idik (hayvan)\n            baş olduk (insan)\n            Kanatlandık kuş olduk\n            (Kendini bilme)\n            Uçtuk elhamdulillah\n            (Kendin olma)\n            [Aşkın Sultânı]\n\n            O sır (Saf bilinç)\n            Mâdende uyudu\n            Bitkide düş kurdu\n            Hayvanda uyandı\n            İnsanda kendini buldu\n            [Ö. Hayyâm]\n\n            Nebât olup nice devran nice demde olup hayvan\n            Giydirdi suret-i insan bana devr-i zaman içre\n            Çün insân sûretin buldum Hakk'a hamd ü senâ kıldım\n            Fenâ ender fenâ oldum bekâ-i câvidân içre\n            [Cenâbı Mısrî]]\n\n            İnsan doğmak bir fırsat yâni değil hediye\n            Herşey biri birini doğada yiye yiye\n            Yenemeyecek \"ölmez bir öz\" olmak istiyor\n            Tâ ki tenden soyunup Âdem kılığı giye\n\n            Olan bitenin saf farkındalığını alsalar da senden, yerine âlemleri verseler sana ister\n            misin ey can?"
            }
          ]
        }
      },
      "id": 202011210923
    },
    {
      "article": {
        "header": {
          "date_value": "21 Kas 2020 06:36",
          "title": "SAYILMAZIZ PARMAK İLE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/125804216_453343846067650_6694831875040972990_n_17977876915323789.jpg"
        },
        "main_article": {
          "quotes": [
            {
              "type": "baslik",
              "text": "SAYILMAZIZ PARMAK İLE"
            },
            {
              "type": "metin",
              "text": "[SAYILMAZIZ PARMAK İLE]\n            Sayıları saymaya başladığımızda doğal olarak 1'den başlar ve devam ederiz 1,2,3...\n            Oysa saymayı başlatan, devam ettiren, saymanın farkında olan, hep var olan, yok gibi\n            duran 0'dır.\n\n            Sayma işleminin zemini olarak sıfır olmadan, sayı doğrusunda negatif ve pozitifi hem\n            ayıran hem birleştiren, x ve y'nin kesişimi olmadan, çokluğu nasıl\n            tanımlayabiliriz. Belki bu yüzden, tarihte sıfırın keşfi sayılardan çok sonra olmuştur.\n\n            Sıfır yok demek değil belki yokluk demek; öyle bir yokluk ki varlık onunla anlam\n            buluyor. O yüzden gelip geçen sayılar sayılırken sıfır dâhil edilmez.\n\n            Sâdece sıfırın esrârı anlayan, anında özgür oluyor hesâba dâhil edilmekten.\n\n            Sıfır ZÂT’tır! Bir ALLAH! Dokuz rakamın sonu\n            Dokuz, Âdem demektir! İyi irdele onu\n\n            Rüyâsız uykuda bak! Yok olarak varsın sen\n            O esnâda nerdesin? Kimsin? Bunu bir bilsen\n\n            Bâtını hem Zâhiri Hak’tır! Mâdem her şeyin\n            Her şeye, hem var hem yok hem bölünemez deyin\n\n            İsimlerin aslı harf! Harflerin aslı nokta\n            Nokta sıfır! Her şeyin içi ve dışı yokta\n\n            Sıfırı çarp! Çıkar! Böl! Topla! Kalır hep kendi\n            Sonsuzu tanımlarken! Sonlu olan tükendi\n\n            Sıfır! Hesapta Nokta! Yâni \"Yok\"un ismidir\n            Hiç bölünmeyecek olan şeyin cismidir\n\n            Madde sıfır her özde! \"Var olan; olan yoktur!\" ismi\n            İç içe ve dost hepsi! Bir ve bütün HAK resmi\n\n            Yumuşak salyangozdan! Fışkırır bak sert kabuk\n            Rûhun perdesi madde! Başka söz, abuk sabuk\n\n            Bütün sayılarının değerini veren orijin, sıfır, cifir, cipher, şifre noktasını bulana\n            selâm olsun"
            }
          ]
        }
      },
      "id": 202011210636
    },
    {
      "article": {
        "header": {
          "date_value": "20 Kas 2020 22:27",
          "title": "GÜNAH-ZEVK-SUÇLULUK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/126146797_865593864267264_971264440653342167_n_17860466624223808.jpg"
        },
        "main_article": {
          "quotes": [
            {
              "type": "baslik",
              "text": "GÜNAH-ZEVK-SUÇLULUK"
            },
            {
              "type": "metin",
              "text": "[GÜNAH-ZEVK-SUÇLULUK]\n            It is better to repent a sin than regret the loss of a pleasure.\n            [O. WILDE]\n\n            Vaktiyle bir dervişin duasındaydım:\n\n            Aman ya Rabbim, baştan çıkarılıyorum! Lütfen bana yardımcı ol, bana mukayyet ol, gel ve\n            elimden tut yâ Hazreti Pir!\n            ... Amaaa çok da çabuk gelme ...\n\n            Dilin ve kalbin derin ikilemi!\n\n            Dua edenin tabiatını değiştirmedikten, kendini iknaya yaramadıktan sonra, dua edene\n            sihirli bir dokunuş sağlamaz dua kelimeleri!\n\n            Bu yolda ezber kelimelere, sorgulanmamış değerlere itibar edilmez.\n\n            İçinde o duyguyu yaşamak isterken günah düşüncesi sâdece zevk ve acı karışımı sonrası\n            suçluluk ve pişmanlık hissi doğuracaktır.\n\n            Gönlümde günâh işlemeye istek var\n            Dildeyse gezer tevbe-i istiğfâr\n            Hâlimle sakalımdan utandım billâh\n            Affeyle benim şu tevbemi yâ Gaffâr\n\n            Tövbe etmek o eylemi oluşturan düşünceden vazgeçerek çöpe atmak ise, duygu kalıcı olduğu\n            sürece daha çok karıştırırız çöpleri.\n\n            Oysa ateş, yakacak bir şey kalmayıncaya dek yakmaya devam edecektir...\n\n            Bir anlığına işlediğin eylemden pişman olursun, su dökersin sonra o duygu, düşünce\n            tetiklendiğinde yine aynı fiili işlerken, yanarken bulursun kendini.\n\n            Oops I did it again...\n\n            Günah fiillerin çeşidi boldur, kim bilir toprağına daha bilmediğin hangi tohumlar\n            ekilmiş, uygun ortamı bulunca, sulandıkça yüz gösterecekler.\n\n            İşte tam da bu yüzden, günahdan değil günahkardan, fiilden, sıfattan değil fâilden,\n            sahte benlikten kurtulmak, kendini bilmek, \"kendin olmak\" kökten çözümdür!"
            }
          ]
        }
      },
      "id": 202011202227
    },
    {
      "article": {
        "header": {
          "date_value": "19 Kas 2020 20:18",
          "title": "ÖTEKİ•SİZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "ÖTEKİ•SİZ"
            },
            {
              "type": "metin",
              "text": "[ÖTEKİ•SİZ]\n            - Ben, kendi kederime yol açan sebepleri ortadan kaldırabilirim ama diğerleri ızdırap\n            çekmeye devam ederken bu bencillik olmaz mı?\n\n            Izdırap nedir anlamak için kederin ve neşenin ötesine geçmeli, zıtlık barındırmayan\n            alanda yaşamalısın. Arzu ve korkularla büyüyen benlik dururken kendini bilemez, başkası\n            sandığına yardım edemezsin!\n\n            Gerçekte başkaları, \"öteki\" yoktur ve sen kendine yardım ederek başka herkese\n            yardım etmiş olursun.\n\n            Eğer insanlığın ızdırapları konusunda ciddiysen, sahip olduğun yegâne yardım aracınının\n            üzerindeki örtüyü kaldır (dis-cover) En güzel yardımı, en mükemmel iyilik aracı\n            yapabilir: kendin!\n\n            Ama varlığın akışını bozarak bütünden ayrı bir \"ben kimliği\" üreten ego,\n            kendini güçlendirmek için eleştirerek, şikâyet ederek, kusur bularak öteki ile olan\n            ayrılığını vurgulamayı sever.\n\n            \"Âlemlere rahmet\" olanın yol ve gidişinin esâsı ise, içinde \"öteki\"\n            kavramı olmayan tevhîd idrâkidir.\n\n            - Bir şarkı vardır ya hani:\n            Ben kalbimden başka yerde\n            İnan seni bulamadım...\n\n            İçeri ve dışarı arası \"Ben\" ve \"Öteki\" sınırını kaldıran, kalbinde\n            bir kere o \"bütünlüğü\" hisseden âlem aynasına andan bakmaya başlar.\n\n            Aynada görünen de aynaya bakandan başkası değildir...\n\n            Can yarama gül sarıldı\n            Koca deniz dağ yarıldı\n            Benlik defteri dürüldü\n            Cümle âlem bir görüldü\n\n            Aşkın ile, aşkım ile, aşkîle..."
            }
          ]
        }
      },
      "id": 202011192018
    },
    {
      "article": {
        "header": {
          "date_value": "17 Kas 2020 04:12",
          "title": "BİLİYOR MUSUN?",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/126015021_1332750417104798_7635660854529439328_n_17937999430419674.jpg"
        },
        "main_article": {
          "quotes": [
            {
              "type": "baslik",
              "text": "BİLİYOR MUSUN?"
            },
            {
              "type": "metin",
              "text": "[BİLİYOR MUSUN?]\n            Ancak bilincini temizleyen kurtulmuştur.\n            [Şems:9'dan]\n\n            Hakiki bilgi, bilgilerden kurtulmaktır.\n            [Ebu’l Abbas es-Seyyârî]\n\n            Merâsimden kaçınmak ve mâlûmâttan ibâret, kuru bilgiden kurtulmak, bilinmesi gereken tek\n            şeyi elde etmenin yoludur.\n            [Ebu Medyen Şuayb el-Ensârî]\n\n            Mâdem bu bilgiler kutlu ve temiz değil onlardan yüz çevirip kendini ümmî yap, kuyundan\n            su çıkar da melekler gibi: \"Bize bellettiğin bilgiden başka bilgimiz yoktur\n            bizim\" de.\n            [Cenâbı Mevlevî]\n\n            Sokrates’te göründüğü gibi, \"hiçbir şey bilmediğinin\" bilgisi gerçek bilgidir.\n\n            İnsan varolduğunu sandıklarının bilgisini (zan) terk etmedikçe (nefy) ikincisi olmayan\n            mutlak varlığın bilgisine ulaşamaz (isbât).\n\n            Bilgiye ulaşmak için hergün bir şeyler eklemek kolaydır. Oysa bilgeliğe ulaşmak için\n            hergün bir şeylerden kurtulmak lazım, boşaltmasını bilmek lazım.\n\n            Çünkü senden çalınabilen bilgi, senin bilgin değildir ve bilgi, sende et ve kan\n            olmadıkça, Allah’ın melekûtuna giremezsin.\n\n            Hangi kap boşalmadan dolmuş ki...\n\n            Okunan her kitap, yazarının o andaki deneyimlerine göredir. Okuyanda o deneyimler yoksa\n            hayâl etmesine ve hâliyle sanal kurguya sebep olur.\n\n            Sana en çok lazım olan kitap, hazîne olan \"şimdiki hâlin\" farkındalığıdır.\n\n            Kendini okumak, ânı okumak, aynaya yansıyanları yargılamadan, yadırgamadan açık bir\n            bilinçle okumak, işte bu seyir, seni kendine getirir.\n\n            Fakat yine de bir şekilde ilgini çeken, okumam gerekiyor gibi hissettiğin kitapları tabi\n            ki oku! Ne var ki sonrasında hakikate yaklaştıkça, o kitaplardan edindiğin inançlardan\n            da kendini temizlemekle uğraşacaksın.\n\n            Unut bildiğini cümle\n            Yetiştir ilmini cehle\n            Pes ondan varoku-anla\n            Sezâyî ilmi Mevlâ'dan\n\n            Sınırsız bir \"bilmiyorum\" aç(ık)lığı, mutlak acziyet, hayret ve sonunda\n            gerçeğin seyri...\n\n            Hikmet-i dünyâ ve mâfîhâ'yı bilen ârif değil\n            Ârif odur, bilmeye dünyâ ve mâfîhâ nedir!\n\n            Olması muhtemel sonsuz ihtimâli bir şekilde bildiğinde, sâbitlersin, birlik zevkine\n            yazık edersin.\n\n            Mâdem vârolandan daha iyisi mümkün olamaz; biliyorsan 'alâ, bilmiyorsan\n            'aliyyü'l-alâ...\n\n            Fayda vermeyen, uygulaması olmayan, ihtiyaç duymadığın, muhatabı olmadığın bilgiden,\n            sonsuz ve sınırsız zenginliğin sahibine sığınan bir güzelin yoludur, yolumuz..."
            }
          ]
        }
      },
      "id": 202011170412
    },
    {
      "article": {
        "header": {
          "date_value": "16 Kas 2020 02:29",
          "title": "OمSU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/125504702_168203181617752_8637362660295244776_n_17879497447901271.jpg"
        },
        "main_article": {
          "quotes": [
            {
              "type": "baslik",
              "text": "OمSU"
            },
            {
              "type": "metin",
              "text": "[OمSU]\n            Yüce dağlardan gürül gürül akan suyu düşünüyorum, gide gide suyu giyinip akan\n            \"ben\" oluyorum\n\n            En az direnen yolu seçiyorum akmak için.\n\n            Önüme bir kaya çıksa, yolumdan vazgeçmem ama onunla da uğraşmam. Kayayla kavga etmem,\n            etrafından dolaşıp azîmle devam ederim akmaya. Zîrâ benim işim akmak, ne olursa olsun\n            akmak...\n\n            Bâzen de önüme çıkan kayanın etrafından dolaşılamayacak bir yola düşerim. Nîdeyim... Bir\n            türkü tutturum inceden ince:\n\n            Dura dura bir sel oldum erenler\n            Bilmem çağlasam mı çağlamasam mı?\n\n            Nihâyetinde birliğe birikip çoğalarak üstünden aşarım\n\n            Tek bir şartı var benim dinimin; durmaksızın, takılmaksızın, yapışmaksızın, beklentisiz\n            akmak...\n\n            Bilirim ki aktıkça temizlenirim çünkü akan su pislik tutmaz. Bazen dere kenarlarında su\n            birikintileri oluşur çünkü akmayan su bulanır, çamurlaşmaya başlar! Üzerinde pislik\n            birikir\n\n            Bense akarım, değişimden hiç korkmam, halden hale dönüşürken kendime güvenirim\n\n            Bâzen yağmur bâzen de kar olur düşerim yeryüzüne. Bâzen buz olur yerimde dururum bâzen\n            de buhar olur göğe ağarım.\n\n            Sert olan kırılır. Yumuşak olan bükülür. Eriyen, imkan buldukça akarak bulunduğu yerin\n            şeklini alır. Buharlaşan ise uçup gider ve her yere ulaşır.\n\n            Ben, bütünle âheng içinde ha-bir'e akarım. Kabımın şeklini, rengini alırım. Sürekli\n            bulunduğum yere uyumlandığım halde, doğam hiç değişmez. Her şeyle uyum içindeyim.\n\n            Esnek, berrak ve şeffaf; ben suyum, ne isem oyum\n\n            Her zaman paylaşımcı, ötekileştirmeden besleyici. Beslerken dört bir yanı, yarışmam,\n            tartışmam şunu, bunu. Alçağa akarım, seçmeden sağı solu...\n\n            Bir damlarsam hayat başlar!\n            Ağlarsam, tûfân olur!\n\n            Birikirsem kavimlerin helâkı elimdendir çünkü fırtınada sular bulanır. Berrak bir su\n            görmek istersen, fırtınanın dinmesini bekle aksi halde fırtınadan sen de nasîbini\n            alırsın!\n\n            Benim olduğum yerde bitki, hayvan, insan vardır kısaca hayat vardır!\n\n            El-Muhyî'dir giyindiğim isim. Hayat veren, ihyâ eden, ölü idraklere can veren,\n            gerçek bilginin yaşantısıyla gerçeğin seyriyle, sürekliliği oluşturan; aman yâ dâim\n            zikrim.\n\n            Çünkü El-azîz'dir bir ismim. Tesîrini her durumda gösteren, karşı konulmaz mutlak\n            güç sâhibine âitim!\n\n            Kendine kanan canın \"suya hasretler\" için niyâzıyım:\n\n            \"Su gibi azîz olasın\""
            }
          ]
        }
      },
      "id": 202011160229
    },
    {
      "article": {
        "header": {
          "date_value": "14 Kas 2020 19:43",
          "title": "KENDİMİN FARKINDA MIYIM?",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124971236_1113658389037130_5696638932815440112_n_17903372434577821.jpg"
        },
        "main_article": {
          "quotes": [
            {
              "type": "baslik",
              "text": "KENDİMİN FARKINDA MIYIM?"
            },
            {
              "type": "metin",
              "text": "[KENDİMİN FARKINDA MIYIM?]\n            İnsanlığın târifinden kendine getirecek bir dua:\n            Ey Allahım! Hatalarımı kar ve yağmur suyu ile temizle. Beyaz elbisenin kirlerden\n            temizlendiği gibi kalbimi hatâlardan arıt.\n\n            Beyaz elbise sensin, kirleri ise sonradan giyindiklerin, saf bilincin üzerine eklediğin\n            (YOU +) bütün kimlikler, yanılıp da \"ben ve benim\" dediklerin, arzular,\n            korkular, beklentiler, geçmiş hikâyeler, oynadığın bütün roller, sonradan edindiğin\n            üzerine yapışan her ne varsa... Hatta ismin bile.\n\n            İşte farkındalık güneşi doğuyor, buzdan evin yıkılıyor, putların bir bir devriliyor,\n            değişen şeylerle olan bağlantın kopuyor.\n\n            Kendi güneşi doğunca eriyen kar gibi ol; kendi kendini yıka.\n\n            Değişenlerden sonra geriye kalan, hiç bitmeyecek olan saf farkındalık sensin!\n\n            Peki söyler misin bu saf farkındalık sonradan kazanılan bir yetenek mi? Bunun sonu\n            gelebilir mi? Bunun bir başlangıcı var mıydı? Kimliğinden soyununca sende, bende, onda\n            başka başka mı?\n\n            Bir cânım ki yüzbin tâne bedenim var. Ama ne yapayım ki ağzım bağlı, gerçeği\n            söyleyemiyorum. Sanki binlerce can gördüm bunların hepsi de ben olmuşum. Heyhât\n            şaşılacak şeydir ki bütün bunların arasında \"ben\" diyebileceğim bir tânesini\n            bile göremedim, yalnız kendimi bulamadım.\n            [Cenâbı Mevlevî]\n\n            Bir kimliğe bürünmemiş, zuhûra gelmemiş, öz farkındalıkla saf bilince ulaşan, kendini\n            bilen, bilir ki\n\n            Mutlak Varlık, sonsuz ve sınırsız olan, her şeyi kapsayan, dışarısı olmayan Allah, tek\n            bir bütündür, parçalardan bir araya gelmez, parçalanmamıştır ki! Bir şeye ihtiyacı\n            yoktur, som altın gibi içinde kendinden gayri yoktur, kendinden ikinci bir varlık açığa\n            çıkmamıştır, kendi de bir varlıktan açığa çıkmış değildir. Hiç bir açığa çıkan, kendisi\n            ile denk özellikler sergileyemez.\n\n            Boşluktaki, şekilsizlikteki sonsuz ihtimâli, vücud giyinen hiçbir varlık ifâde edemez.\n            Hiçbir nota, sessizlikteki zenginliği taşıyamaz!\n\n            İşitecek kulağı olana, varlığın sevincinden bir müjde:\n\n            Kim bin kere \"İhlas\" okursa, kendini Allah'tan satın almış olur.\n\n            Remember that; He breathes through you!"
            }
          ]
        }
      },
      "id": 202011141943
    },
    {
      "article": {
        "header": {
          "date_value": "13 Kas 2020 21:55",
          "title": "ÜMMÎLİK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124966125_114657113652675_5274396863505250167_n_18170769844062836.jpg"
        },
        "main_article": {
          "quotes": [
            {
              "type": "baslik",
              "text": "ÜMMÎLİK"
            },
            {
              "type": "metin",
              "text": "[ÜMMÎLİK]\n            Ümmî kelimesi, halk arasında okuma-yazma bilmez, câhil kimse anlamında kullanılıyor.\n            Oysa ümm anne, kaynak demek, ümmî ise anneye mensup doğrudan kaynaktan beslenen.\n\n            Hakikatte ise, zihnimize doğuştan itibaren sonradan yüklenmiş bütün bilgilerden\n            temizlendikten sonra, ÖZ bilincimizin, doğal hâlimizin ortaya çıkması demektir.\n\n            \"Kad efleha men zekkâhâ”\n            Bilincini temizleyen kurtulmuştur\n            [Şems:9'dan]\n\n            Efendimiz'e risâleti öncesi Hira mağarasında yedi yıl soyundu, soyundu,\n            Safiyullâh'a ulaşınca “İkra\" - “Oku!\" hitâb-ı izzeti kendinden kendine\n            zuhûr edip ÜMMÎYİM buyurdu.\n\n            O zaman Muhammediyet pınarından, varlığın işleyişini okuduğu ilâhî mesajlar yirmi üç yıl\n            insanlığa armağan edildi.\n\n            Ey ümmî olana mensûb ümmet,\n            Bilgiyi nakletmek, o bunu dedi şu bunu dedi diyerek ordakini alıp buraya koymak marifet\n            değil. Ümmî, Ümm'ül Kitab'ı, kitapların yazıldığı kitabı kendinden okuyandır;\n            sünnetse asıl sünnet budur!\n\n            Madem bu bilgiler kutlu ve temiz değil onlardan yüz çevirip kendini ümmî yap, kuyundan\n            su çıkar da melekler gibi: \"Bize bellettiğin bilgiden başka bilgimiz yoktur\n            bizim\" de.\n            [Cenâbı Mevlevî]"
            }
          ]
        }
      },
      "id": 202011132155
    },
    {
      "article": {
        "header": {
          "date_value": "13 Kas 2020 09:15",
          "title": "GÜNÜN İÇİNDEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/125268192_3426441994135699_4049721035968223312_n_17860336124197572.jpg"
        },
        "main_article": {
          "quotes": [
            {
              "type": "baslik",
              "text": "GÜNÜN İÇİNDEN"
            },
            {
              "type": "metin",
              "text": "[GÜNÜN İÇİNDEN]\n            Bir arkadaşım vardı Ali, severdim onu, belki isminden. Bir gece yarısı tekkeden çıkarken\n            kulağıma eğildi ve bıçağı sapladı:\n\n            \"Ben artık bir tanrıya inanmıyorum... Ama inanacaksam eğer... Bu Ali'nin\n            tanrısı olurdu\"\n\n            Bir daha haber alamadım ondan. Adaaam sende dedim, her kabilenin koruyucu tanrısı\n            kendine! Kadîm zamanlardan beri bu böyle.\n\n            Sonra, din değilse de kültürünün verildiği derslerden birinde, bir bıçak daha sıcacık\n            kanıma susamasın mı:\n\n            \"Tanrı’nın insanla ilgili hayâli ne olursa olsun\" hocam dedi haytanın biri,\n            \"İnsan işbirliği yapmadığı sürece bu hayâl gerçekleşemez!\"\n\n            Ve filmin sonunda nedense, uykumda hep dedeme sarılıyorum:\n\n            \"Hayat, gaflet denizinden yetmiş yılda çekilen bir balık ağıdır\" demişti,\n            şimdi şimdi kıyıya vuruyor.\n\n            Nihâyetinde, özünden özür dileyen dervişin gözyaşından duyuldu:\n\n            \"Tut ki yoldan uzaktayım, uykudayım, gafletten uyanamamışım ama... Uyuyanlara da\n            gizli bir seyir bağışlamaz mısın sen!\""
            }
          ]
        }
      },
      "id": 202011130915
    },
    {
      "article": {
        "header": {
          "date_value": "12 Kas 2020 10:32",
          "title": "HÛ DİYENDİR HÛ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124854171_2367896860022389_5738893500657016161_n_17908353289558647.jpg"
        },
        "main_article": {
          "quotes": [
            {
              "type": "baslik",
              "text": "HÛ DİYENDİR HÛ"
            },
            {
              "type": "metin",
              "text": "[HÛ DİYENDİR HÛ]\n            İbret ile şeş cihetten görünen eşyâya bak\n            Cümle bir âyînedir kim vech‐i Rahmân andadır\n\n            Zıtların birliğinin ahenkli bütünlüğünde hem aynayı hem de aynada yansıyan görüntüyü\n            gören kimse âriftir.\n\n            Ârif olana âlem, Rahmân’ın nefesidir. Nefes ise, nefesin sahibinden ayrı değildir. Tıpkı\n            aynaya bakan kimsenin aynada yansımış olarak gördüğü, ne kendisinin aynı ne de\n            kendisinden başka olan sûret gibi.\n\n            Kendinde olduğunda, kâinâtın gözbebeği olan insan, her nefes kendine dolanı, âleme\n            salandır:\n\n            Her nefes Hû cân bağışlar âdeme\n            Âdem andan cân gibidir âleme\n\n            Çünkü Hû, cân cübbesini çâk ider\n            Kasdı dergâh-ı Hüdâ’yı pâk ider\n\n            Her nefesde mest-i dîdâr olasın\n            Zikr-i eşyâdan haber-dâr olasın\n\n            Aşk'dır Hakk’a yitiren âdemi\n            Hiçe say aşksız geçen demi\n\n            Benim benliğimi benden gider sen\n            Senin senliğin ile olayım ben\n\n            Külli şey'in hâlikün illâ vechehû\n            Sırrını fâş eyleyen Hû Hû deyû\n            [Kasas:88'den]\n\n            Hû direm gâh Hak direm gâh Hay direm\n            Sen beni ney sanma ki ben Haydar’em"
            }
          ]
        }
      },
      "id": 202011121032
    },
    {
      "article": {
        "header": {
          "date_value": "12 Kas 2020 07:49",
          "title": "CUMÂ NAMAZ KIBLE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124755450_999209757249954_6093961464220328691_n_17845528589452994.jpg"
        },
        "main_article": {
          "quotes": [
            {
              "type": "baslik",
              "text": "CUMÂ NAMAZ KIBLE"
            },
            {
              "type": "metin",
              "text": "[CUMÂ NAMAZ KIBLE]\n            El-câmi olan insanın Cumâ'sı bedeni'dir. Allah, bütün azâ ve kuvveyi o bedende\n            cem etmiş, toplamıştır. O halde burada namaz, o bedenin bütünlüğünü sıhhatte tutmaktır;\n            sıhhatte olmayana, Cumâ namazının farz olmamasının bir nedeni budur.\n\n            Ayrıca, Cumâ namazı \"Hür\" olanlar için farzdır. Onun için rûh'u bedene\n            \"'esîr\" olmuş, bedenin esâretinden kurtulamamış olanlar için hakikatte\n            Cumâ farz değil hapistekilere belki yasaktır. Cumâ'da gönül eri, \"Emreden\n            Sâhib\"in huzûrundadır. Cumâ, bu huzur'da ikâme edilir.\n\n            Namazı karşılıklı olarak, insan insana kıldığı hâlde, neden ortada Kâbe bırakılmış ve\n            insanların birbirlerini görmeleri engellenmiştir? Her insan sûretinde görünenin insan\n            olmadığı ve özü yüzüne yansımayanın da kalbe alınıp \"Kıble\" edilmeyeceği için\n            olsa gerek... Bu sebepten araya bir sembol konulmuş ve o işârete yönelenin kıblesi tam\n            olmuştur.\n\n            Müslümânlar için \"kıble\" önceleri uzak mescidin mahalli olan \"Kudüs\"\n            istikameti yâni, \"Beyt-i Mukaddes\" iken sonra da \"Kâbe\"ye yâni\n            \"Beytu'l Haram\"a çevrilmiştir... Yâni ilhâmı, dışarda ve uzaklarda değil\n            kendi kalbinizde bulun, Beytullah diye taştan binayı değil gönül hânesini bilin\n            demektir.\n\n            Kâbe'nin içinde kıble aranmaz\n            Bir gönüle girene dâimdir namaz\n\n            Yakîn'e geldikten sonra, ibâdet kendinden kendinedir. Çünkü artık Hakk'tan\n            başka mevcûd kalmamıştır.\n\n            \"Rabbine ibâdet et tâ ki yakîn hâsıl oluncaya kadar\" [Hicr:99'dan] âyeti\n            buna işârettir.\n\n            Cuma, güneş, kara bulutların arasından yeniden selam veriyor gibi... Cuma, yokuşlarda\n            yorulan nehir denizine kavuşmuş gibi ve Cuma, gurbetteki sevgili dönüp gelmiş gibi...\n\n            Mirâc'tan sonra farz olan \"salâtı ikâme\" eden hürlere selâm olsun..."
            }
          ]
        }
      },
      "id": 202011120749
    },
    {
      "article": {
        "header": {
          "date_value": "12 Kas 2020 00:02",
          "title": "CANLAR ÇEKİLİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124579178_804837646742083_7265832424383442436_n_17896931329652842.jpg"
        },
        "main_article": {
          "quotes": [
            {
              "type": "baslik",
              "text": "CANLAR ÇEKİLİR"
            },
            {
              "type": "metin",
              "text": "[CANLAR ÇEKİLİR]\n            \"Çok garip\" diye düşündü, \"Gidip bir bakayım, çalı neden yanıyor ama\n            tükenmiyor!\" Tanrı, \"Fazla yaklaşma\" dedi, \"Çarıklarını çıkar. Çünkü\n            bastığın yer kutsal topraktır. Ben babanın Tanrısı, İbrahim'in Tanrısı,\n            İshak'ın Tanrısı ve Yakup'un Tanrısıyım.\"\n\n            Tanrı, \"Ben olan Benim\" dedi ve İsraillilere de ki, Beni size \"Ben olan\n            Benim\" diyen gönderdi [Exodus 3: 1-7]\n\n            Tûr dağında bir ateş görür ve ailesine, “Siz burada kalın, ben bir ateş gördüm (oraya\n            gidiyorum). Umarım oradan size bir haber veya ısınmanız için ateşten bir kor getiririm”\n            dedi. Mûsâ, ateşin yanına gelince, o mübarek yerdeki vadinin sağ tarafındaki ağaçtan\n            şöyle seslenildi:\n\n            \"Ey Mûsâ! Şüphesiz ben, evet, ben âlemlerin Rabbi olan Allah’ım\" [Kelâm-ı\n            Kadîm]\n\n            Aynada yansıyanı görmen için şart ışık\n            Işık var da kir varsa; çıkar şekil kırışık\n\n            Önce kalbini arıt! Bencil her türlü histen\n            Aynan dışarı çıksın, tenindeki hapisten\n\n            Sonra aydınlat onu! MUHAMMED Nûr’u ile\n            Belirsin orda ÂL-İ ABÂ denen âile\n\n            Ayna tenden çekilse, ölüm! Küçük kıyâmet\n            Âlemden çekilmesi, \"Büyük gün'e\" alâmet\n\n            Aynaya bakanınsa, çekilmesi âlemden\n            Zâtına dönmesine ALLAH’ın olur neden\n\n            Aynaya yüz sürersen! Göremezsin yüzünü\n            Hatırla Sîna’daki \"Çok yaklaşma!\" sözünü\n\n            Belli bir uzaklıkta iki ayna: O ve Sen!\n            Karşılıklı, seyrolur \"Güzel yüz!\" HAK: Elbisen\n\n            Kur’an:insân ikizdir O: Kur’an ve Sen: insân\n            İki deniz bir oldu, çıktı inci ve mercan!\n\n            HAKK’ın ismi de \"Mü’min\" kulun ismi de mü’min\n            Bakan bakılan aynı! Sırrı budur Âdem’in\n\n            Sen de aynı kişisin! Aynadaki özünle\n            Aynaya baktığın göz, bakar sana gözünle\n\n            Biz de ayna gibiyiz; Birle, bir! Çokla, çoğuz\n            Borç vücûd ile varız! HAK vücûd ile yoğuz\n\n            \"Emâneti ehline teslim ediniz\" HAK der\n            Vücûda sâhip çıkan, HAKK’a ihânet eder\n\n            Âdem’i sürgün eden, varlıkta ısrârıdır\n            Vücûd ve mevcûd farkı, ALLAH’ın esrârıdır\n\n            Mevcûd sınırlı ve çok! Vücûd tek ve sonsuzdur\n            Su yukarıda buhar ve aşağıda buzdur\n\n            \"Hayat, gaflet denizinden yetmiş yılda çekilen bir balık ağıdır. Sen yine de\n            hayatta câhilin önünde poz verme\" dedi fotoğrafta görünmeyen, \"Işık olmayan\n            yerde fotoğraf çekilmez!\""
            }
          ]
        }
      },
      "id": 202011120002
    },
    {
      "article": {
        "header": {
          "date_value": "11 Kas 2020 10:59",
          "title": "HASBÎHÂL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124988915_803998397106488_5060267302285566109_n_17843912999478121.mp4"
        },
        "main_article": {
          "quotes": [
            {
              "type": "baslik",
              "text": "HASBÎHÂL"
            },
            {
              "type": "metin",
              "text": "[HASBÎHÂL]\n            Birlikte, ateşli bir şey demleyelim mi?\n\n            Şimdi derin bir nefes al ve kendine bir soru hazırla, sâhici bir soru, cevâbı bin ömre\n            değecek bir soru ama!\n\n            Bir sorun yoksa da asıl sorun bu!\n            Git biraz daha oyalan ve bir soru.n olsun!\n\n            Kopya çekmek yok; zâten kendini kime sorsan cevap alamazsın; öyleyse şimdi kendini,\n            kendindekine sor ve sabırla dinle.n...\n\n            Cevâbına öldüğün bir soru sor kendine ve bu sefer cennet atlarına binmiş, geçip giden şu\n            nağmeyle birlikte, gözü tamamen kapalı demlen...\n\n            Büyüyen sessizlikle birlikte doğacaktır doğacak olan, bekle...\n\n            Muhabbetle..."
            }
          ]
        }
      },
      "id": 202011111059
    },
    {
      "article": {
        "header": {
          "date_value": "11 Kas 2020 10:20",
          "title": "SEFER DER VATAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124631720_352618782696042_3156281661487429078_n_17846937767453425.jpg"
        },
        "main_article": {
          "quotes": [
            {
              "type": "baslik",
              "text": "SEFER DER VATAN"
            },
            {
              "type": "metin",
              "text": "[SEFER DER VATAN]\n            \"Kendinize Yolculuk\" var!\n            Lütfen sizi bağlayan bütün kemerleri çözünüz!\n\n            Giriş biletiniz, bunu gerçekten istemeniz, bunu kesinlikle ve kesintisiz olarak\n            istemeniz.\n\n            Hem nîce yıldır misâfirsin bu tende\n            Yazıktır onu bilmez isen sen.de!\n\n            Şimdi filim icabı, bir hancı bir de yolcu düşünelim, bakalım ne çıkacak...\n\n            Yolcunun biri, bir handa geceyi geçirmek için durur, atını bağlar ve yemeğini yer. Belki\n            geceler ama sonra neyi varsa toparlar ve yolculuğuna devam eder. Çünkü yolcu yolda\n            temkin üzre gerektir, yolcunun oyalanmak için fazla zamanı yoktur.\n\n            Diğer taraftan hancının gidecek yeri yoktur. Hep kalmayan kişi misafirdir ve kalan kişi\n            ise ev sahibi.\n\n            O halde bir şey kalmıyorsa \"yabancıdır\" ve gidicidir. Ev sahibi, misafirin\n            gelip gitmesine takılmaz, geleni gidenin farkındadır o kadar!\n\n            Zâten gelenin, gidecek bir misafir olduğunu fark eden, ev sâhibidir.\n\n            Değişimi fark eden, değişmeyendir.\n\n            Bir düşünce ortaya çıktığında eğer düşünce ile birlikte farkındalık da oradaysa; eğer\n            onun ortaya çıktığını görebiliyorsan, düşüncenin geldiğini görebiliyorsan, eğer onun\n            mevcut olduğunu görebiliyorsan, eğer düşüncenin gitmekte olduğunu görebiliyorsan, o\n            zaman hiçbir problem yoktur zira düşünce yabancıdır!\n\n            Bu görmenin kendisi yavaş yavaş senin yurdun haline gelir. Önce, düşünce olmadığı zamanı\n            fark edebilmelisin. Düşünce senden ayrıdır, onunla özdeş değilsin. Sen saf bilinçsin,\n            perdesin, gökyüzüsün ve o sendeki içeriktir, filimdir, buluttur. O gelir ve gider; o\n            yolcudur, yabancıdır sense hancı.\n\n            Geçenler geçtikten sonra kalıcı olan, hep olan, olup duran gerçektir.\n\n            Ego, sahte benlik yapısı, değişen bir şeye bağlılıktan başka bir şey değildir. O halde\n            değişen bir şeye \"Ben\" diyen yanılır.\n\n            Bu takıntılara bağlanmayı bırakan, sınırlı benliği bırakır.\n\n            Bir ömürlük film boyunca hep olan kim?\n            Sen tabiki sen bir...\n            Sen, her zaman ordasın.\n            Sen, her zaman aynısın\n            Sen, asla değişmezsin; peki sen kimsin?\n\n            Geçici beden-duygu-zihin bulutundan geçen, kendi öz doğasına, gökyüzü gerçeğine uyanır.\n\n            Uyanışın ilk tecrübesi budur ve bunu idrâk etmek hiç de az şey sayılmaz hani!"
            }
          ]
        }
      },
      "id": 202011111020
    },
    {
      "article": {
        "header": {
          "date_value": "11 Kas 2020 09:02",
          "title": "BANA YAZILAN 6",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124429678_123820942860156_3466551150922195575_n_17878762156937647.jpg"
        },
        "main_article": {
          "quotes": [
            {
              "type": "baslik",
              "text": "BANA YAZILAN 6"
            },
            {
              "type": "metin",
              "text": "[BANA YAZILAN 6]\n            - Yazdıklarınızı okudukça dağılıyorum, kendime gelemiyorum.\n\n            Dışın, içinin çerçevesi... Dağılmasın!\n\n            - Okudukça doluyorum, daha çok biliyorum sanki...\n            Artırma, azalt; doldurma, boşalt! Gereksiz hareketleri terk edenin, mükemmel tabiatı\n            ortaya çıkar.\n\n            - Peki ben de gerçeğe uyanabilir miyim diyecektim. \"Hiçbir şeyin eksik değil,\n            hiçbir şeye de ihtiyacın yok...\" gibi bir şey aynı anda çıktı iyi mi?\n\n            Ne güzel... Zaten kendi kendine konuşuyorsun; doğal olarak...\n\n            - O'na odaklı yaşamak, birliği düşünmek, muhatabı Hak bilip konuşmak yakınlaşmayı\n            hızlandırır mı? Yani her fiili ondan çıkarmak?\n\n            Düşünce, maddeyi inşa eder ve kelime, nefes canlıdır! Fiilin zâhiren senden açığa\n            çıktığını hissedersin; işin ve âletin sahibi zâten kendisi.\n\n            - Perdenin ardında ne olduğunu çok merak ediyorum, bu iyi mi?\n            Perde sensin, kenara çekil de gör kendini!\n\n            Âşıklara sen verirsin cesâret\n            Hayrân olup gözlerinden bakarsın\n            Gören sensin, görünensin, perdesin\n            Arayana görünmezsin, nerdesin?\n            Âşikârsın; göstereni yakarsın!"
            }
          ]
        }
      },
      "id": 202011110902
    },
    {
      "article": {
        "header": {
          "date_value": "11 Kas 2020 05:35",
          "title": "BANA YAZILAN 5",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124291132_824193758376684_1260537249640681957_n_18087154954208480.jpg"
        },
        "main_article": {
          "quotes": [
            {
              "type": "baslik",
              "text": "BANA YAZILAN 5"
            },
            {
              "type": "metin",
              "text": "[BANA YAZILAN 5]\n            - Bir süredir zikir çekiyorum. Bu esnada gözleyeni hissediyorum.\n\n            Bilmediğin, tanımadığın birinin ismini çok ansan ne olur. Görsen tanır mısın ki?\n\n            Zikri ve sayıyı ancak ve ancak mürşit verir aksi halde yolun uzar, meczuplar böyle\n            çoğalıyor. Gene de sen bilirsin!\n\n            - Güzel söylediniz onda sorun yok... Çok doğru! Zikir esnasında sesler duymak normal mi?\n\n            Herkesin normali kendine, herkes başka türlü uyanır.\n\n            Benim normalim:\n            \"Zikir mürşid izniyle reçeteli olarak verilir\"\n\n            Prozac yuttum, her tarafım kaşınıyor. Normal mi?\n            Eh bünye meselesi...\n\n            - Hakikatte ayrım yok.. Sizin videolardaki beyefendi aydınlanmış ve yol, yöntem tamamen\n            farklı belki..\n\n            Bir tane Allah'ın bin tane dini olmaz; hepsi özde bir! Yüzü teslim olanın özünden\n            canlı yayını başlar\n\n            - Çok güzel gerçekten, öyle güzel ki bu insanlar\n\n            Biz Allah deyince ne dediğimizi biliyoruz sanki güzeller güzeli! Bütün mesele senden de\n            ben diyenin saf farkındalığı, gerisi hikâye, uzun hikâye...\n\n            - En saf haliyle, en güzel yani kalpten kalbe, özden öze... Sevene, sevdirene, bulanlara\n            ne mutlu...\n\n            - Ben desem ki size kalbimden sesleniyorum veya özden siz de benimle oradan konuşuyor ve\n            duyuyorsunuz bunu hissediyorum.\n\n            Elhamdülillah\n\n            - Yok işte hayatta bundan daha kıymetli hiç bir şey yok.. Birlemek, bendeki, sendeki,\n            ondaki, herkesle bir olmak, bu hazzın tarifi var mı?\n\n            - Nöbet çıkışı idare edin yazım yanlışlarıma lutfen! Gözümün önünde her gün insanlar\n            ölüyor\n\n            Zevk etmek, kendinde olmaktır.\n\n            İnsan ölmez! Kendini bilmeyen zaten ölüdür.\n\n            O, ölümü ve hayatı yaratır, karanlığı ve aydınlığı, cehaleti ve gerçek bilgiyi, önce\n            sessizlik sonra beste gelir güzeller güzeli\n\n            - Tefekkür ediyorum o esnada. Bakıyorum kaliyorum\n\n            Bütün tefekkürlere bilmiyorum diye başla. Bu akl u fikr ile Mevlâ bulunmaz, akıl\n            Mevlâ'ya geçince zevksiz durulmaz.\n\n            Kendi sınırlı aklımızla sınırsızı ancak parçalayabiliriz.\n\n            Akıl, akl-ı küll olsa da ancak varlık ağacı sınırına dayanabilir!\n\n            - Seyr...\n            Seyredenin farkındalığı ile, O'ndan O'nunla O'na...\n\n            - Aradaki perdeler bir kalksa seyri daha güzel olur!\n\n            Ara, iki ayrı şey arasında olur, anla! Arada cehaletten başka perde yok!\n\n            O şimdi•burada hazır; idraki buna hazırlanacak, ikna olacak sensin!"
            }
          ]
        }
      },
      "id": 202011110535
    },
    {
      "article": {
        "header": {
          "date_value": "11 Kas 2020 05:09",
          "title": "BANA YAZILAN 4",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124431293_124187162798813_3758225699718945514_n_17876396674969520.jpg"
        },
        "main_article": {
          "quotes": [
            {
              "type": "baslik",
              "text": "BANA YAZILAN 4"
            },
            {
              "type": "metin",
              "text": "[BANA YAZILAN 4]\n            Tanrı, geçmişte var olmuş ve gelecekte olacak biri değil, benim için, ben olarak da\n            şimdiki anın içinde olandır, içime dolandır hem!\n\n            O ve bütün erenler ki hepsi kimliksiz tek bir bütündür. Bizim Tanrı'yı tam\n            olduğumuz yerde, burada ve şimdi keşfetmemizi ister. Yani şimdi burada bulamayanın henüz\n            vakti var demektir zîrâ uyanış bir andır!\n\n            Cenâbı Mevlevî düştü gönlüme:\n            Saçından tırnağının ucuna dek hakikatsin. Gerçek sensin! Daha ne bilmek istiyorsun?\n\n            - Ne diyebilirim ki?\n            O kadar doluyor içim, güzel güzel sularla\n\n            Esiyor bazen öyle\n\n            Sabah rüzgârı taze kokusunu yayıyor. Kalkıp onu içimize çekmeli. Bize hayat veren o\n            nefesi. Biz etmeli yok olmadan!\n\n            Bir zen hikayesi, \"arayan-bulan\" meselesini çok güzel anlatıyor:\n\n            Kadının boynunda bir kolye vardır. Taktığını unutur ve kaybettiğini düşünüp kolyeyi orda\n            burda, her yerde aramaya başlar. Bulamayınca arkadaşlarına kolyeyi bir yerde görüp\n            göremediklerini sorar.\n\n            Tâ ki zarif bir dostu, boynunu işaret edip gerdanını saran kolyeye dokunmasını söyleyene\n            dek.\n\n            Kolyeyi bulmaya çalışan kadın, dostunun söylediğini yapar ve kolyeyi bulduğu için çok\n            mutlu olur. Diğer dostlarıyla bir araya geldiğinde, arkadaşları kadına kayıp kolyenin\n            bulunup bulunmadığını sorarlar. Kadının cevabı \"evet\" olur. Sanki kolyeyi\n            kaybedip ardından bulmuştur.\n\n            Kolyenin boynunda olduğunu keşfetmenin verdiği mutlulukla, kaybettiği bir eşyayı\n            bulmanın verdiği sevinç aynıdır. Gerçekte o kolyeyi ne kaybetmiş ne de bulmuştur. Buna\n            karşın eskiden mutsuzken, şimdi mutlu olmuştur.\n\n            Aynı şey Öz'ün farkına varmak için de geçerlidir.\n\n            - Çok güzel... Hep bizimle...\n\n            Biz olarak!\n            Kelimelerin ve bakışların ikilik içermesin.\n\n            - Biz mi demeliyim hep\n\n            Farkındalığı hisset\n            Ne denecekse o der\n            İllâ sen olarak diyeceksen\n            Bilmiyorum de\n\n            - Peki, \"ben\" yok, bilmiyorum var.\n\n            Sen bilirsin.\n\n            - Bilmiyorum. Yunus gibi \"ben bilmem\" zikri çekmek güzel olacak belki...\n            Kısaca \"bilmiyorum' daha güzel\n\n            Kimse gibi olma\n            Orijinal ol\n            Allah'ın tekrarı olmaz\n\n            - İnşallah... Zikir çekme konusu daha hızlandırır mi peki... Bir arkadaş Allah zikri çek\n            dedi\n\n            Kim olduğunu bilmeyen ne dediğini ne bilsin. İsim, imge ile simgeyi birleştirir.\n\n            Allah ismini zikredince hangi imge canlanıyor?"
            }
          ]
        }
      },
      "id": 202011110509
    },
    {
      "article": {
        "header": {
          "date_value": "11 Kas 2020 04:48",
          "title": "BANA YAZILAN 3",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124619258_199550101636976_2633716496224491189_n_18130129540188512.jpg"
        },
        "main_article": {
          "quotes": [
            {
              "type": "baslik",
              "text": "BANA YAZILAN 3"
            },
            {
              "type": "metin",
              "text": "[BANA YAZILAN 3]\n            - Kimi zaman çok duruluyor netleşiyor her şey, kimi zaman her şey karışmış birbirine!\n\n            Bunların senin toprağında demlenmesi, çapalanması, sulanması lazım yoksa tohum sahici\n            olsa da ağaçtaki meyve senin olmaz!\n\n            Bu yüzden sonuç cümleleri seni bağlamaz!\n\n            - Bu sorun mu peki?\n\n            Sorun çünkü henüz senin gerçeğin değil, sen girişteki soru cümleleri sahiplen ve bunun\n            doğum sancısını çek!\n\n            Dikkat nereye, enerji oraya!Dikkatini dağıtmadan buna odaklan; bir yeri kazıyorsan su\n            çıkana dek devam etmen, derinleşmen lazım yoksa sadece tasavvuf meraklısı olursun, çok\n            şey bilsen de bire karışmazsan bir şey sayılmazsın; çoklarının düştüğü çukur budur\n\n            - Inşallah, peki mursitsiz bulunmaz diyorlar?\n\n            Tek bir anadan süt emmen en basit yoldur; gerçek bir mürşide bağlanmak.\n\n            Şimdi size birşey söylendi, bunun gerçekliği ile ilgili şüpheniz var, başka birisi de\n            size bir şey söyler, ona da inanırsınız ve asla doğum gerçekleşmez.\n\n            Amma bir insan güzeline aşık olduğunuzda ki Allah insana insandan tecelli eder, o ne\n            derse size mutlak doğru ve güzel gelir; oradan süt emer, oradan beslenir ve doğumu o\n            ocakta gerçekleştirirsiniz.\n\n            Asırlardır insanların uyanışı bir guru, mürşit, aziz yani insan elinden olmuştur yoksa\n            gerisi bilgi kirliliği!\n\n            Şarttır demiyorum ama çok zordur.\n\n            - Ama herkes bulamıyor, karşılaşamıyor ki? Veya samimi arayana gönderilir mi?\n\n            Kapıyı çalın açılacaktır mutlaka\n\n            - Hiç olmadı çevremde!\n            Samimiyet ve acziyetin idraki bütün mesele; suyu çeken susuzluktur, yağmur en çok kurak\n            toprağı sever, önce bu ihtiyacı kabul edeceksiniz, sonra kesin ve kesintisiz olarak bu\n            talebi canlı tutacaksınız; mutlaka manâdan bir işaret gelir.\n\n            Bu işin hep birinci gündem olması lazım yoksa arkası kesilir. Bulmak isteyen, yana yana\n            arayan herkesi mutlaka bulurlar, yolda komazlar!\n\n            - Buradan sizin gibi tanışıp konuştuğum dostlar oluyor. Demek ki çok daha fazla\n            istemeliyim. 1. gündem\n\n            - Aramalıyım o halde her yerde\n\n            Aslında herşey apaçık ortadadır! Şimdi ve daima buradan başka yere bakmamaktan ibâret.\n\n            Hz. İsa, Tanrı'dan bahsettiğinde, O'nun hep olduğumuz zamanda ve yerde\n            olduğunu söylerdi, söylediği buydu:\"Bana bakarken Tanrı'yı görürsün, beni\n            duyduğunda Tanrı'yı duyarsınız\""
            }
          ]
        }
      },
      "id": 202011110448
    },
    {
      "article": {
        "header": {
          "date_value": "11 Kas 2020 04:26",
          "title": "BANA YAZILAN 2",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124412412_1076078839479820_6299438171658476916_n_17905166140560889.jpg"
        },
        "main_article": {
          "quotes": [
            {
              "type": "baslik",
              "text": "BANA YAZILAN 2"
            },
            {
              "type": "metin",
              "text": "[BANA YAZILAN 2]\n            \"Ben\" kesindir. \"Ben xxx buyum\" ise kesin ve net değildir. Çünkü x\n            değişkendir! Yerine ne koysan değişiyor asla sabit değil...\n\n            BEN bu bedenim desen doğduğundaki vücut bu değil eski fotoğraflarına bak hangisi sensin.\n            BEN DUYGUYUM desen, ağaca takılı kalan kuş tüyü gibi, hangi sevgi ve öfke hissi\n            değişmeden hep sende! Zihin de değilsin ki geçen seneki düşüncelerin ile şimdikiler aynı\n            mı?\n\n            Hatta ben kadınım bile diyemezsin, doğmadan önce, seni hatırlayan son kişi öldüğünde\n            cinsiyetin milliyetin hatta dinin kalır mı?\n\n            - Elbette kalmaz\n\n            Gözleme, izleme ve algılama fiilinin kendisi, senin algıladığın şey olmadığını gösterir.\n            Sen, karanlığa o ışığı tutansın. O yüzden O dediğin HU öz algılanamaz!\n\n            Algıladığını çerçeve içine alırsın ki o sonsuz, sınırsız ve şekilsiz.\n\n            Gerçek özünüz asla bir fiilin nesnesi olmaz o tektir ve dâimâ ÖZ(ü)NEdir\n\n            Aklî düzeyde, zihin âletini kullanarak (ki pek çok insanın kullandığı değil pek çok\n            insanı kullanan bu zihindir) ancak negatif (sen olmayan) terimlerle tarif edilebilirsin\n            yani zihnini kullanarak \"ben ne değilim\" cevabını, kesin ve itiraza mecalin\n            kalmayacak şekilde tam öğrenmelisin!\n\n            Bu gerçeğe ne denli açık ve kesin bir biçimde ulaşırsan işin o kadar kolaylaşır,\n            arayışın da o denli çabuk sona erer!\n\n            Bir süreliğine kullandığın beden-zihin-duyguya yanılıp da \"ben\" demekten\n            kurtulursun...\n\n            Arabaya bindiğinde \"ben arabayım\" demiyorsun! Bu benim arabam, bir süre\n            kullandığım bir araç diyorsun ama bu bedenle sahneye çıktığından, uzun süredir sende\n            olduğundan bedene \"benim\" diyorsun.\n\n            Basit bir pratik...\n            Her sabah ilk iş aynaya baktığında:\n            Ben bu yüz değilim\n            Bir süreliğine bu yüzden görüyor\n            Görülüyorum pratiği yap\n\n            - ❤\n\n            Kesin ve sürekli düşündüğüne inanır, inandığını yaratırsın!\n\n            - Çok güzel anlattiniz yine... Çok teşekkür ediyorum\n\n            Kendime derim...\n            Demek ki benim de iknaya ihtiyacım varmış çünkü her insan bir evrendir ve vallahi\n            yaaalan başkası yalan, dünyada senden başkası yalan!\n\n            Her şey, her olay, her kimse \"sana seni bildirmek, buldurmak için\" dekordan,\n            işaret levhasından ibaret!\n\n            Âlem sahnesine, hayal perdesi bunun için kurulmuş be yâ hû..."
            }
          ]
        }
      },
      "id": 202011110426
    },
    {
      "article": {
        "header": {
          "date_value": "11 Kas 2020 04:17",
          "title": "BANA YAZILAN 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124627538_365846327975553_2922034740929281844_n_18172126111008244.mp4"
        },
        "main_article": {
          "quotes": [
            {
              "type": "baslik",
              "text": "BANA YAZILAN 1"
            },
            {
              "type": "metin",
              "text": "[BANA YAZILAN 1]\n            I saw the angel in the marble and carved until I set him free. [Michelangelo]\n\n            Dünyada tek bir put var, o da senin benliğin. Onu kırabilirsen her şey Tanrı olur, fakat\n            onu kırmadığın sürece Tanrı dahi bir puttur.\n\n            İnsan, en çok kendini ortak koşar Allah'a... Put yapmayı bırak, kendini yapmaya,\n            kendin olmaya başla!\n\n            Gerçek tevhîd! O senin fıtratındaki dindir!\n            Saklı rûhunu çıkar! Ortak koşmayı dindir!\n            [Rûm:30'dan]\n\n            - Çok muhteşem bir ayet.. Hatirlattiginiz için sağ olun..\n\n            O işaret özünden yüzüne, gerçek din ve insan tarifidir\n\n            Kâbe'de HAK DOST'un yaptığı gibi sen de!\n            İçinde ve dışında HER PUTU kırıp indir!\n\n            - İnsallah,onun, izni inayetiyle\n            O kim! İki kişi çok iyi tanıdığı diğerine \"O\" diyebilir ancak\n\n            - Peki ben kimim?\n            O kadar az biliyorum ki ne onunla butunlesebiliyor ne ayrılabiliyorum.\n            Öz, Hû, Zat bizim neyimizdir? Biz O'nun neyiyiz Ümit bey?\n\n            Bu cevap için sahnedesin!\n            Kopya çekemezsin! Tam öğrenmen, kendine ikna olman gerekiyor!\n\n            - Ayrılmak istemiyorum ondan, onunla mutlu ve mutmainim\n\n            Kim kendinden ayrılabilir ki!\n\n            - ❤\n\n            Bu dünya boyutunda görünmeye başladığından beri değişmeyen, seninle kalmaya devam eden,\n            ne var, kim var, iyice tefekkür etmek lâzım\n\n            - Ama öğretin bana...\n\n            Kendi kanatlarınla uçacak, kendi kabuğunu kendin kıracaksın çünkü sen kalınlaştırdın!\n\n            Gerçeğe sadece işaret edilebilir. Vakti gelenin toprağında o tohum elbet çiçek açar.\n\n            Sadece bir tavsiye: Neye ben diyeceğinden emin olana dek \"Ben\" kelimesini\n            kullanma!\n\n            - Peki\n\n            Nasıl zordur, gözünün önünde duranı görmek...\n\n            - Zor ama görülemez değil demek ki... Görenler var.\n\n            Görmeyen yok, bilmeyen çok! Sadece bir okuma hatası, etiket yapıştırma belası!\n\n            Gerçek bir arayış içinde olan kişi, kendisini arayan kişidir. Çünkü aradığın şeyin\n            değeri, bulacağın şeyden kaynaklanır.\n\n            Bir şey ne kadar kalıcı ise o kadar değerlidir. Biri dışında bütüüün sorulardan vazgeç:\n            Ben kimim?\n\n            Bu soruya zihnini kullanarak kavramsal bir cevap veremezsin; zihin bir ışıktır dışarıyı\n            aydınlatır ve gördüğünü içerde resmeder.\n\n            - Kendine ışık tutamaz.\n\n            Ağır düşünce sancılarından sonra, emin olduğun tek gerçek: senin var olduğundur. Yok\n            değilsin hani!\n\n            - Ben varım\n\n            \"Ben\" kesindir.\n            \"Ben xxx buyum\" kesin değil!"
            }
          ]
        }
      },
      "id": 202011110417
    },
    {
      "article": {
        "header": {
          "date_value": "10 Kas 2020 01:46",
          "title": "KORKU MASALI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124722931_216023026572034_7952609310575539572_n_18123986140176077.mp4"
        },
        "main_article": {
          "quotes": [
            {
              "type": "baslik",
              "text": "KORKU MASALI"
            },
            {
              "type": "metin",
              "text": "[KORKU MASALI]\n            \"Ölümü öldürmek, korkuyu korkutmak\" niyetiyle düştüğümüz yollarda, güzel\n            dilimizden bir deyimle açalım kapıyı, kuralım köprüyü cânım erenlerim...\n\n            Çâresizlik yüzünden bir şeyi yapmak veya yapmamak, tehdit sebebiyle bir şeye evet veya\n            hayır demeye mecbur olmak gibi durumlar karşısında KORKU BELÂSI deyimini kullanıyoruz.\n\n            Yapılması gerektiği halde yapılmaktan korkulan, çekinilen, korkunun kendisini\n            hissettirdiği durumlar karşısında ise KORKU DAĞLARI BEKLER deriz.\n\n            Dağ, kuş dilinde ego, sahte benlik remzidir. Hani Ferhât, Şirin'ine varmak için\n            varlık dağını deliyor ya!\n\n            İşte herşeyin olduğu gibi korkunun da gerçek kaynağı bizdedir, benlikten doğar ve ikilik\n            çıkarmanın, kendi ayrı ve uzak sanmanın yâni şirkin, çirkin ve peşin cezâsıdır!\n\n            Ne ilginçtir ki çoğu insanı, din ve Tanrı inancına yönelten yine korkudur.\n\n            Dünyâ nimeti için gelen korku, âhiret nimeti için gelen ümit ehlidir; oysa içi istemeye\n            istemeye gelir, belâ yularıyla çekilirler. Bu yola, bile isteye gelen ancak âşıklardır.\n            [Cenâbı Mevlevî]\n\n            Heyhât, hakîkatin ölümü de korkuyladır. Ne korkusu? Ne korkusu olursa olsun. Mâdem korku\n            var, o insan ölüdür ancak korkuyu öldüren dirilir.\n\n            Çünkü hiçbir şey, korkunun gölgesinde kendini ifâde edemez.\n\n            İnsanlara, sürekli Mutlak Varlık'tan ayrı ve o hale ermekten çok uzak bir zavallı\n            olduğu söylenirse, bu çâresizlik onun için değişmez ve sorgulanamaz bir inanç hâline\n            gelir ki böylece insanlar kolayca idâre edilebilir.\n\n            Zîrâ gerçeği korkakça arayan ve çâresizce kabul edilmeyi isteyen insan, her masalı\n            dinleyecektir.\n\n            Gerçeğin bir yüzüne, kendi bakış açılarından şâhid olmuş kimselerin, bunu \"mutlak\n            gerçek\" diye korkutarak pazarlamalarına izin vermeyin!\n\n            Hayat bir MASAL gibi başlar,\n            Yaşandıkça ROMAN olur\n            Anlattıkça FIKRA\n            Nihâyetinde\n            Hepsi HİKÂYE\n\n            Her bir OL•ANın aslı içerde olup biter\n            Zihin onu yansıtır. İnsan: \"Dışta gördüm!\" der\n            \"Perde kalksın! Gördüğüm değişmez\" dedi O ZÂT\n            Gördüğün her şey perde! Kaldır sen de ol azat\n            Ne varmış ve ne yokmuş! Bu masalda anladın\n            ÖZ adını bul! Yoksa \"masal\" olur her adın\n\n            Küçüklere masallar uyuyana kadar, büyüklere masallar uyanana kadar devâm eder ve ninni\n            söyleyeni uyutan korkusuz çocuk, uyanık kalmaya lâyıktır!"
            }
          ]
        }
      },
      "id": 202011100146
    },
    {
      "article": {
        "header": {
          "date_value": "9 Kas 2020 05:30",
          "title": "BİR MEKTUP",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "BİR MEKTUP"
            },
            {
              "type": "metin",
              "text": "[BİR MEKTUP]\n            Sevgili umutrehberim,\n            Bu bir rüyaysa da kabusları çok fazla benim için... Kabuslar birer lütuf mu yavaş yavaş\n            tükenmek ya da varlığa damlamak için?\n\n            Bu kadar yakınında iken neden kendimi bu kadar yalnız hissediyorum?\n\n            Ölüm büyük bir özlem, ölüm kaybolmak... Nasıl olduğuna bakmaksızın... O'na doğru\n            gitmek... Ama... Burada mutluluk yok benim için. Artık dayanamıyorum, ölmek istiyorum!\n\n            Güzeller güzeli,\n            Ne-ha-re: Kesmek, bıçakla kesmek, kurban etmek.... Kendi ölümünü istemek; intihar sana\n            birşey öğretmez, geride kalanlara öğretir. Oysa sen, öğrenmeye geldin!\n\n            Bir rüyaya kızıp da başkalarına darılıp da öğrenme merakını kaybetme, nefsine zulmetme,\n            kendinde saklı kendine yazık etme!\n\n            Hem biliyor musun bu derste senden başkası yalan! Öğrencilerine konuyu çok iyi\n            öğretebilmek için şekilden şekle giren bir öğretmen gibi, kendini kendine öğretebilmek\n            için başkalarısın!\n\n            Herkes öğretmen! Herşey, tek bir şeyi çok iyi öğrenmen için bir araya gelmiş, evet evet\n            üstüne üstüne geliyor çünkü konu: sensin ve ders: kendini bil, kendini bul; kendin ol!\n\n            Ve bu sınıfta, farkındalığı olmayan kuru ezberler hiçbir işe yaramaz! Öğrenmediğin dersi\n            asla geçemezsin ve dersi geçene kadar da aynı sınava girersin."
            }
          ]
        }
      },
      "id": 202011090530
    },
    {
      "article": {
        "header": {
          "date_value": "8 Kas 2020 23:22",
          "title": "BİNBİR YÜZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/124699798_694380998156913_6043812103844562661_n_18171904156018279.jpg"
        },
        "main_article": {
          "quotes": [
            {
              "type": "baslik",
              "text": "BİNBİR YÜZ"
            },
            {
              "type": "metin",
              "text": "[BİNBİR YÜZ]\n            Halk içre bir âyîneyim; herkim bakar bir an görür\n            Her ne görür kendi yüzün; ger yahşi ger yaman görür\n\n            Sorun da çözüm de burada. Hak ile hak olmuşların bir güzelliği var. Hakikat ve âlem küre\n            şeklinde göründüğünden, bakana göre binbir yüzle görünebilirler yine de hiçbirine\n            \"ben\" demezler, hepsi kendileri olduğu halde!\n\n            Nâzım Hikmet, Ekberî irfandan gıdalanmış olan Şeyh ve de Kadı olan Bedreddin’e baktı,\n            bir komünist gördü. Başkası bakar, bir isyancı görür. Başkası bir ârif görür. Onlar da\n            bâzen Kızılbaş görünür, bâzen sünnî görünür. Bâzen irfan ehli görünür, bâzen Melâmet\n            hırkasına bürünür gizlenirler.\n\n            Mesela Hayyam da böyledir. Wittgenstein der ya, “Dil örter” diye. Sınırsız\n            manâ'nın, sınırlı dile düşmesi, dile dönüşmesi zaten örtünmesidir. Bir de bu dil,\n            ironiye varacak kertede kalınsa şeraitte sıkı tutunmuş bir zâhid, Hayyam’ı ayyaş, dinsiz\n            veya anarşist görebilir. Bu doğrudur yanlıştır demiyorum. Ama vâkıa bu...\n\n            Dinli der dinsiz bize\n            Levm eder dinli bize\n            Biz ne ondan bundanız\n            Hem de ondan bundanız\n\n            Bilmeyenin Hakk'ı örtüp inkâr etmesi şunun gibidir. Meselâ bir pâdişâh, tebdil-i\n            kıyafet çıkıp çarşıda, pazarda gezer; onu herkes görür velâkin pâdişâh olduğunu bilmez.\n            İşte Hak dahi böyledir. Hakk'ı tanıyan hem Hakk'ı görür ve hem de bilir.\n            Velâkin tanımayan görür ammâ bilmez. Şimdi o tebdil-i kıyâfette görülenin pâdişâh\n            olduğunu, bilmeyen câhile nasıl anlatabilirsin? Böyle padişah mı olur? Bu padişah\n            değildir diyerek inkâr eder, ille de kendi bildiği sâbit yüzden görünmesini diler.\n\n            Âlem bir ayna olduğuna göre görülen kusur, bakandadır, bakılanda yani aynada değil!\n            Demek ki  neyi nâkıs görüyorsam o kadar noksânım...\n\n            Âlem denen Hakk'ın yüzü; açabilen gelsin beri\n            O yüz ise kendi yüzü seçebilen gelsin beri"
            }
          ]
        }
      },
      "id": 202011082322
    },
    {
      "article": {
        "header": {
          "date_value": "8 Kas 2020 05:07",
          "title": "FIRSAT FAKİRİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/123953472_305644670397540_5340689190967681004_n_17878966876929029.jpg"
        },
        "main_article": {
          "quotes": [
            {
              "type": "baslik",
              "text": "FIRSAT FAKİRİ"
            },
            {
              "type": "metin",
              "text": "[FIRSAT FAKİRİ]\n            İçinde(n) göründüğümüz şu insan kılığı, beden ve zihni giyineni fark etmek için en büyük\n            fırsattır ve telâfisi yoktur:\n\n            İnsan doğmak bir fırsat yâni değil hediye\n            Herşey biri birini doğada yiye yiye\n            Yenemeyecek \"ölmez bir öz\" olmak istiyor\n            Tâ ki tenden soyunup Âdem kılığı giye\n\n            Ey benim cânım,\n            Gel ki sen artık bir Mûsâ'sın! Bu beden de senin sopandır. Bedeni sevdin mi bedenim\n            deyip tuttun mu (bedenle özdeşleşme) onu ağaçtan bir sopa yaparım (odunu yakarlar)\n\n            (Giyineni fark ederek) bedenini attın mı, onu bin hüner sâhibi ejderha eylerim.\n\n            İnsanlık, huzura kabul fırsatıdır. Huzurdaki birinin Sultan'dan mektup beklemesi,\n            ne çirkin olur! Hemen Sultan'ın ayağına kapan, secde et ve uyan!\n\n            Beden uykuda iken can, beden atından inmiş, basit bir aleme, rüyâ alemine yaya olarak\n            gelmişti. Derken bir aşk seli geldi. Canı kaptı götürdü. O sel, denizlerden bile\n            coşkundu, ziyâde idi.\n\n            Aşk seline kapılan can, telaşla iki gözünü açtı. Kendini latîf bir su olarak gördü. Bu\n            su, şeker gibi kendiliğinden tatlı idi. Şarap gibi kendiliğinden coşup köpürüyordu.\n\n            Halk, bir halde cana bakmakta idi. Can da şaşırmış halka değil, kendine, kendi haline\n            bakmakta idi. Orası mekansızlık alemi, Lâ mekan illeri idi. Çünkü ne secde eden vardı,\n            ne de secde edilen seccade vardı. İşte böyle bir halde can \"kendine secde\"\n            etmekte idi.\n\n            \"Ey can neşesi! Ey neşenin canı!\" diye diye dudağını kendi dudağına koymuş,\n            kendine bûseler konduruyordu.\n\n            Her şey, birbirinden doğar.\n            Ey can! Sen hiç kimseden doğmadın.\n            [Cenâbı Mevlevî]\n\n            Bir ayna olarak cismin ruha, sıfatın zâta secdesi, gölgenin nihâyet aslını kabul vakti:\n            kendinden kendine secde!"
            }
          ]
        }
      },
      "id": 202011080507
    },
    {
      "article": {
        "header": {
          "date_value": "15 Oca 2021 21:36",
          "title": "EN GÜZELİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/138909977_681394712556367_7689233683558161134_n_17893403095792682.jpg"
        },
        "main_article": {
          "quotes": [
            {
              "type": "baslik",
              "text": "EN GÜZELİ"
            },
            {
              "type": "metin",
              "text": "[EN GÜZELİ]\n            Kim El Hüsnâ’yı, en güzelini kendi hakikati olarak tasdîk ederse, böylece ona en kolayı\n            kolaylaştırırız!\n            [Leyl:6-7'den]\n\n            İnsanlığın târifinden duyuldu:\n            O'nun şu 99 ismini iyi belleyen, kendinden bilen, cennet idrâkindedir.\n\n            El-Kâbız: Sıkıp daraltan\n            El-Bâsıt: Açıp genişleten\n\n            El-Mumit: Ölümü tattıran\n            El-Muhyi: Hayat veren\n\n            El-Muahhir: Erteleyen\n            El-Mukaddim: Öncelik veren\n\n            El-Muntekim: Hak ettiğini yaşatan\n            Es-Settar: Hatayı örtüp bağışlayan\n\n            El-Mâni': Mâni olan, engelleyen\n            El-Mu'tî: Vermesine engel olmayan\n\n            Ed-Dâr: Zarar veren halleri yaşatan\n            En-Nâfi: Faydalı ve şifalıyı yaratan\n\n            El-Mudil: Yoldan çıkaran\n            El-Hâdî: Hakîkate yönlendiren\n\n            El-Hâfıd: Alçaltıcı\n            Hakikatinden uzak yaşamı oluşturucu! Evrensel boyuttaki Esfel-i sâfîlîn'i yaratıcı.\n            Kesret müşâhedesini oluşturan perdeli yaşayış, uyku hâlini, yanılgıyı meydana getiren!\n            Er-Râfi: Yükseltici\n            Hakikati kavrama seyrinde üst idrak ve zevklere yükselten\n\n            El-Muzil: Zelil ve hakîr eyleyen\n            İzzeti meydana getiren yakınlık özelliklerini yaşatmayarak, benlikle perdelenmenin\n            yetersizlikleri içinde aşağılanmayı aşikâr kılan.\n            El-Muiz: İzzetli ve değerli kılan\n\n            El-Gaffâr: Kudret ve hikmetin gereği olarak, öyle görünen noksanlıklarını fark edip\n            bunların sonuçlarından kurtulmayı irade edenlerin, bu hallerini örtücü olan, bağışlayan.\n            El-Kahhâr: Vâhid oluşunun sonucunu yaşatarak izâfî, göreli, sahte benliklerin asla vâr\n            olmadığını seyrettiren!\n\n            Ve daha nice güzel isimlerindeki kutupların bir diğerini nötralize ettiğini,\n            bütünlediğini gören:\n\n            Yâri ağyâr ile ülfet ediyorken gördüm\n            İkilik kalmadı şimden geri vahdet demidir\n\n            demesin yâ ne desin cânım erenlerim.\n\n            Hem Rûhullah olana suâl edildi:\n            - Dünyada en çetin şey nedir?\n            - Gazâb-ı ilâhi, Allah’ın öfkesi\n\n            - Peki bundan nasıl kurtulunur?\n            - Kendi öfkeni yenmekle!\n\n            Sen öfkelenince O da öfkeleniyor; sen öfkelenmeyi kesince, O da kesiyor. Anla artık!\n\n            Hâdi esmâsına mazhar olayım dersen eğer\n            Hak nazarla nazar et kimseyi etme ızrâr\n\n            Ayn-ı eşfak ile bak nâsa, ayb-cû olma\n            Olmak istersen eğer mazhar-ı lutf-ı Settâr\n            [Cenâbı Hilmi Dede]\n\n            ızrâr etme: zarara sokma\n            ayn-ı eşfak: pek şefkatli göz\n            nâs: insanlar, halk\n            ayb-cû: kusur arayan\n\n            Muhabbetle birleyelim artık güzeller güzeli..."
            }
          ]
        }
      },
      "id": 202101152136
    },
    {
      "article": {
        "header": {
          "date_value": "15 Oca 2021 09:15",
          "title": "GÖRÜŞME DEN(E)MESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/138875509_406266013990722_1652595598894823327_n_17868934967260655.jpg"
        },
        "main_article": {
          "quotes": [
            {
              "type": "baslik",
              "text": "GÖRÜŞME DEN(E)MESİ"
            },
            {
              "type": "metin",
              "text": "[GÖRÜŞME DEN(E)MESİ]\n\n            - Sizinle karşılaştığıma nasıl memnunum bilemezsiniz\n\n            Allah, insana ihtiyâcından görünür. O sizin susamışlığınız, sizin güzelliğiniz\n\n            - Sözleriniz içime dökülüyor gibi, suyu suya dökmüş sanki benden doğmuş gibi. Sizi biraz\n            daha yakından tanımak isteyen kimseye ne dersiniz?\n\n            \"Kimse\" ile işimiz olmaz. Soranlar da isimden resimden biraz daha uzak dursun,\n            yükünü boşaltsın öyle gelsin isteriz\n\n            - Ardınızda duran zarif levhâda ne yazıyor?\n\n            Mihneti kendine zevk etmedir âlemde hüner\n            Gam u şâdî-i felek böyle gelir böyle gider\n\n            Arzû ve korkudan, haz ve acı doğar. Acı, hazzın bedeli, haz da acının ödülüdür. Haz ve\n            acının bir olduğunu, bir sonu olduğunu bilen insan, sonsuzluğun kapısıdır.\n\n            - Siz kaç yaşınızdasınız acaba?\n\n            Ben zamanla yaşıtım, Kadrî Can'dan sorarsan kırk kırkbeş oldu gâlibâ.\n\n            - Peki nerede yaşıyorsunuz?\n\n            Bir ayağım yere hiç değmese de Kadrî Can kalıbı, şimdilik Ankara'da dinlendiriyor.\n\n            - Bir hayli uzakmış bana...\n\n            Uzaklığın yakınlığı, yakındakinin uzaklığından yeğdir.\n\n            - Hani hep \"muhabbetle\" diyorsunuz ya, birbirimizi daha iyi tanımazsak nasıl\n            daha fazla sevebiliriz?\n\n            İnsan tanıyınca mı daha iyi sever, sevince mi daha iyi tanır. Seni tanıyorum ve sana\n            \"yalnızca bir kişi\" imişsin gibi muamele etmeyecek kadar çok seviyorum\n            güzeller güzeli...\n\n            - Ben de başkalarını böyle görsem ya?\n\n            \"Ben ve başkaları\" olan ayrılık rüyasından uyandığında, \"geçmişi olan ve\n            ölecek bir kişiyim\" hastalığı geçtiğinde göreceksin, ilk defâ çok iyi göreceksin.\n\n            - Peki susuyorum artık. Birlikte susalım mı?\n\n            Sessizliğe kıymayarak\n            Susalım ateşi susanarak\n\n            - Bâri giderayak bir de gözlük verseniz, gözümüze iyi gelse olmaz mı?\n\n            Neylersin insan, içerde ördüğünü dışarda görmeye bayılıyor:\n\n            Sonunda insanı öldürecek olan \"Ben ve benim\" cümlesine dokunma. Varlık\n            gösterme; özgürlüğünü sınırlama. Göreceksen, her işini hoş, kendini boş göreceksin\n            güzeller güzeli.\n\n            Bir zevk gelir de kendinden geçersen, kimseye haber verme! Kendini de âlemi de pek çok\n            dertten kurtarmış olursun.\n\n            - Görüşmek üzere...\n            Kimse ile görüşmüyorum, hiçkimse olanla da aramız yok!\n\n            Gehi müfred gehi olduk mürekkeb çâr unsûrla\n            Niçin geldik vücûd-ı âdeme verir haber Yâ Hû\n\n            Muhabbetle Yâ Hû"
            }
          ]
        }
      },
      "id": 202101150915
    },
    {
      "article": {
        "header": {
          "date_value": "15 Oca 2021 06:42",
          "title": "GÜZEL • NOKTA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/138598647_3705228116223352_7741757159346855770_n_17885677960957281.mp4"
        },
        "main_article": {
          "quotes": [
            {
              "type": "baslik",
              "text": "GÜZEL • NOKTA"
            },
            {
              "type": "metin",
              "text": "[GÜZEL • NOKTA]\n            Evvel zaman içinde, kalbur samân içinde, nokta idik ezelde, saklı idik güzelde, şimdi\n            yine aynı hikâye, aldanmayan hiç kimse anda, aldanan her kimse zamanda yaşıyor işte!\n\n            Var görünene yakından bak, noktaya düşersin, hele biraz daha yakına gel! parçacıklar\n            dalga boyu olur, dalganın sonunda hepten boşalırsın elbet...\n\n            İşitecek kulağı olanlar için, işte Yûsuf remizlerinden bir remiz:\n\n            Yüzünü açıp güzel olarak çıkmış ALLAH\n            Sonra âşık gözünden ona bakıp! Çekmiş âh\n\n            Sevgi kalpte duyulur! Aşktan anlamaz beyin\n            Güzel çünkü kalptedir! Gönlünüzden isteyin\n\n            Yâni sende saklıdır! HAKK’ın bu güzel yüzü\n            Görebilirsin onu! Arıttığında özü\n\n            Bir bütün oluşturur! Seven sevilen ile\n            Aracıya yer kalmaz! Olsa Cebrâil bile\n\n            Çirkin de bak! Aynada yüzünü görür güzel\n            Herkes kendine âşık! Böyledir yasa ezel\n\n            Zîrâ rûhudur bakan! Rûhundan yansıyana\n            ALLAH der: \"Rûhtan pek az nakledildi bu yana\"\n\n            Güzeli teninden okşamayı artık kes\n            Suya resim çizmeyi, öğrenmelidir herkes\n\n            Secde edilen YÛSUF güzelin diğer adı\n            Onu gören her kadın parmağını doğradı\n\n            Hizmet için yeniden doğana YÛSUF denir\n            Ermek, \"hapse gönüllü girmek\" ile ödenir"
            }
          ]
        }
      },
      "id": 202101150642
    },
    {
      "article": {
        "header": {
          "date_value": "15 Oca 2021 03:27",
          "title": "ALDANMAYAN OLMAZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/138903392_128048949161524_8086864280309278321_n_17868778454197483.jpg"
        },
        "main_article": {
          "quotes": [
            {
              "type": "baslik",
              "text": "ALDANMAYAN OLMAZ"
            },
            {
              "type": "metin",
              "text": "[ALDANMAYAN OLMAZ]\n            Dünyâ hayâtı, aldanma yurdu, sonu pişmanlık olan bir zevkten başka bir şey değildir.\n\n            - Kelâm-ı kadîm'deki bu kesin işâret bize ne söyler?\n\n            Yalan yanlış sözlerle halkı aldatıyorsan aldandın, içindeki doymak bilmeyen nefsini\n            besleyip haz ve hız peşinde koşuyorsan yine aldandın mı diyor?\n\n            - Gerçeğin en dış yüzeyindeki bu hayat, tamamıyla aldanmacadan ibârettir. Âlem-i kesret\n            uykudur!\n\n            Ben hırsızlık yapıyor, cehennemi bekliyorsam elbet şeriatte aldandım. Ammâ sen namaz\n            kılıyor, fakire sadaka veriyorsan, cenneti umuyorsan bu sefer hakikatte aldandın!\n\n            Eğer ben ve benim türlü işlerim (fiil) benim gücüm benim türlü huyum (sıfat) ve benim\n            varlığım (zât) varsa elbet bu ben, ayrı kalmışlığın cezâsı olarak yanacak ki hâli\n            hazırda da yanıyordur ve yine burada ayrı iken! cennette sevdiği, bir ömür beklediği\n            gerçek sevgili ile bir olacaksa yine hasret ateşinde!\n\n            İster öyle sayıkla ister böyle\n            İki ucuyla ve aradaki tüm tonlarıyla, nerden baksan \"aldanış yurdu\"\n\n            Dünya boyutundan çıkmadıkça, ikilikten ve kişilikten kurtulup kıyâmeti kopmadıkça rahat\n            yok insana!\n\n            - Ne yapalım?\n            Dünyâ'da görünene değil bir üst boyutta görene odaklan. Işığı farketmez de filme\n            dalarsan aldanırsın!\n\n            Her ne kim görür gözün, ondan cemâl-i yâre bak\n            Her neye gözün erişiyorsa o şeyi dinle bak ne söyler:\n\n            Sakın bize aldanma! Bizim kendi başına vücûdumuz var, zannetme. Bize bakma, bizim\n            hakîkatımız olan Hakk'a bak. Zîra biz fitneyiz, bu âlem de aldanış yurdu seni\n            aldatır, işimizi iyi yaparız\n\n            Aynı manâda Şâh-ı Velâyet kapıyı ne güzel aralıyor:\n\n            Cümle mahlûkatın vücutlarının zuhûru yağan karın varlığına benzer. Yani, mahlûkatın\n            müstakil vücûdları yoktur, karın müstakil vücûdu olmadığı gibi. Zîra karın vücûdu, suyun\n            vücûdudur\n\n            Sen Hakk'ı gayrı sanma\n            Hayallere aldanma\n            Şüphede kalıp yanma\n            Sanılan Hak, sanandır\n\n            Karanlıkta arama\n            Kandili yak da ara\n            Uzaklarda arama\n            Aranan, arayandır\n\n            Tanı kendini tanı\n            Budur Hakk'ın fermanı\n            Yok bunun öte yanı\n            Tanınan, tanıyandır\n\n            Nazar eyle sen sana\n            Şaşkınca bakma bana\n            Uyanıp hoş baksana\n            Görünen hem görendir\n\n            Kulak ver sözlerime\n            Dinlemesini öğren\n            Ben de söylerim deme\n            Dinleyen söyleyendir\n\n            Âşık bu nasihatı\n            Önce kendine verir\n            Sonra sevdiklerine\n            Sevilen sevenlerdir"
            }
          ]
        }
      },
      "id": 202101150327
    },
    {
      "article": {
        "header": {
          "date_value": "14 Oca 2021 23:20",
          "title": "KANDIRMACA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136683503_426624318688393_6648536281936647260_n_17885211754902657.mp4"
        },
        "main_article": {
          "quotes": [
            {
              "type": "baslik",
              "text": "KANDIRMACA"
            },
            {
              "type": "metin",
              "text": "[KANDIRMACA]\n            İnsanlar KANDIRILMAK istiyor. Gerçeklikten, yaşamaktan korkuyorlar çünkü. Bu yüzden hep\n            televizyon filan izleyip fal baktırıyorlar. Onlara yalan söylerseniz sizi severler, en\n            çok sizi severler. Gerçekleri hatırlatırsanız sizden uzaklaşırlar hem nefret bile\n            ederler.\n            [C. Bukowski]\n\n            Dünyâ hayâtı, aldanma yurdu, sonu pişmanlık olan bir zevkten başka bir şey değildir.\n            [Âl-i İmrân:185'den]\n\n            Kandığımız kelime, Moğolca kanu- \"doymak, tatmin olmak, inanmak\" üzerine\n            oldurgan yapıda \"kandırmak\" aldatmak, zihnini çelip yanıltmak, inandırmak diye\n            okunuyor.\n\n            Bir de mecâzen, içme isteğini tamâmen karşılayacak kadar doya doya içirip susuzluğunu\n            gidermek, arzusunu karşılayıp tatmin etmek, yeterince haz vererek doyurmak da bir tür\n            kandırma sayılıyor; kim içindeki delik kabı doldurabilmiş ki!\n\n            Ne var ki susuzluğumuz olduğu gibi kalıyor çünkü kandığımız dünyâ da aşk gibidir,\n            kandırmaz, susatır.\n\n            Tertemiz suyu, kaynağından içmek için kuyu kazmaya üşenenler, sahtekârların parlak\n            ekranlardan sattığı çamurlu suyu, âb-ı hayat diye içerler, içerler de kanmak ne mümkün.\n\n            Yûsuf kuyuda... Aradığın su, düştüğün kuyuda, dışardan gelen boz bulanık sulara aldanma.\n\n            Evet insan en çok kendini kandırır, tesellisi, avuntusu bir gün tükenecek oluşunu\n            unutmak içindir, sahteliğe sarılması ağır gerçeği, geçici olarak hafifletmek için...\n\n            Kandırmacanın bizi daldırdığı bu rüyâ geçici, yeter ki \"ben\" sandığımı ve\n            benim sonumu yâni ölümü doğru okuyalım çünkü gerçek olan ölmez ve gerçek olmayan ise\n            asla yaşamadı!"
            }
          ]
        }
      },
      "id": 202101142320
    },
    {
      "article": {
        "header": {
          "date_value": "13 Oca 2021 23:44",
          "title": "KAR.ANLIK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "KAR.ANLIK"
            },
            {
              "type": "metin",
              "text": "[KAR.ANLIK]\n            Allah, göklerin ve yerin nûrudur.\n            [Nûr:35'den]\n\n            Tanrı, mutlak varlık dediğimiz sınırsız potansiyel, sonsuz bir ışık kaynağına benzer.\n\n            Işığın doğası, aydınlık olmasına rağmen, üzerinde yansıyacak hiç•bir•şey (zaman, mekan,\n            hava) olmadığı takdirde paradoksal olarak ışıksızdır, karanlıkta kalır. Dünyanın ışık\n            kaynağı güneşin bulunduğu uzay, karanlık görünür.\n\n            Sonsuz potansiyel olan Tanrı da sonsuz bilincin kaynağı olmasına rağmen kendinden başka\n            hiçbir tezâhür, ayrışma, dualite, ikilik olmadan, bilinen ve bilen, deneyimleyen ve\n            deneyimlenen olmadan, paradoksal olarak bilinçsizdir.\n\n            Sevilen ve seven olmadan sevgi açığa çıkmaz. \"Bilinmekliği seven\" kendinde\n            gizli hazîne, zuhûrât olmadan fark edilemez.\n\n            Bu sebeple karanlığı da inkâr etmemek, lüzumsuz saymamak lâzımdır. Zira o karanlık,\n            nurunun şiddetinden siyah görünmektedir; kör edici karanlık!\n\n            Bahr-ı vücûb \"küll\" mutlak bütündür. En ufak bir yüzünü ayrı görmeden, zerreyi\n            küllde, güneşte bir görün. Bahr-ı imkân da ise âlem devreye girer, ayrışma başlar.\n\n            Bütünde, bilinç bâtındadır, ayrılınca zâhir olur. Kendinden bilmek istersen rüyâsız\n            derin uykunu düşün, kimsin, nerdesin?\n\n            \"Yalnız karanlık vardı\" diyor Tevrât, evvelâ\n            Sonra \"OL\" emri ile Nûr çıkıp verdi cilâ\n\n            Karanlık \"Ol emriyle\" çıkmadı! Hep mevcûd idi\n            Nûr gibi hareketli değil, sâbit vücûd idi\n\n            HAK, karanlık ışıkta saklı olan hazîne\n            Bilinmek için ister başka vücûda ine\n\n            Ama olamadığından kendinden başka vücûd\n            Perde olur kendini açıkladığı mevcûd\n\n            HAK sende ışıyınca sen artık bir gölgesin\n            O vâr olana şâhid! Yok olmuş bir belgesin\n\n            Karanlık görüşmeye değil görmeye perde çeker çünkü karanlıkta bütün renkler birbiriyle\n            anlaşır.\n\n            Karanlığa göz kırptık, parlayan ışıkta şöyle bir gülümsedik, elbet anlayan anladı neydi\n            kasdımız?\n\n            Muhabbetle..."
            }
          ]
        }
      },
      "id": 202101132344
    },
    {
      "article": {
        "header": {
          "date_value": "13 Oca 2021 20:40",
          "title": "ARAYANA SESLENİŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/138267701_397160904946923_6242040968864254160_n_17952168253393507.jpg"
        },
        "main_article": {
          "quotes": [
            {
              "type": "baslik",
              "text": "ARAYANA SESLENİŞ"
            },
            {
              "type": "metin",
              "text": "[ARAYANA SESLENİŞ]\n            Ârif, yukarıda ve aşağıda görünen her neye baksa, her bir zerrenin Yakûb olduğunu ve\n            kaybolan Yûsuf'unu aradığını görür. [Y. Hemedânî]\n\n            Ey içerde kaybettiğini dışarda arayan,\n            Evden ne kadar uzakta ararsan o kadar uzaklaşırsın yitiğinden. Ne kadar kovalarsan, o\n            kadar elden kaçırırsın.\n\n            Sen umutsuzca bir gerçeği arayan, bir gerçeğin ta kendisisin. Zihin, zihne tutunmaya\n            çalışıyor; ne yazık. Bütün gücünle sonsuza dek denesen de asla kavuşamayacaksın.\n\n            Her kaybolan, aranır; peki sen ne getirdin de kaybettin, şimdi onu arıyorsun?\n\n            Aradığın şey, olmadığın şeye inanmaktan ve onu(nla) yaşamaktan kurtulmak mı?\n\n            Birbiri ardına açılan düşüncelerini biraz dinlendir ve boş kaygılarını bir kenara bırak,\n            işte gerçek karşısında apaçık duruyor gerçeğin.\n\n            Bu gerçeğe uyandığında artık herhangi bir kalıba bağlı değilsin. Sevgisin ve gerçeksin.\n            Ve sevginin, gerçeğin ayrı bir formu olmaz. Bütün formlara dolar onlar. Tıpkı su gibi;\n            suyun rengi, kabının rengi!\n\n            Tıpkı her yerde olan havanın bardak ters çevrilince bardak içinde kalması gibi.\n\n            Deneyimleyen, deneyimlenen ikiliği deneyimin yakîne ermesi için şarttır. Işığın, mümkün\n            aydınlık potansiyelinin olur'a dönüşmesi için bir şeyin üzerinde yansıması gerekir\n            yoksa karanlık kalır.\n\n            Ama kap su değildir, kelime asla kelimenin ifâde ettiğiyle aynı şey değildir:\n\n            \"Tanrı\" kelimesi Tanrı değildir.\n            '\"Anne\" kelimesi anne değildir.\n            \"Ben\" kelimesi ben değildir.\n            Bütün bu sözlerde üstünlük özü yoktur.\n            Sözün kendisi boştur boş!\n\n            Bunlar, zihin seviyesinde oynadığımız oyunlardır.\n            İçimizde anlamak isteyen şeyi besleyişimizdir.\n\n            Ve söylenen onca söz geçip gittiyse de biz, farkında olarak buradayız. Sözler nereye\n            gittiler?\n            Bütün sözleri hatırlıyor musun?\n            Boş, boş, bomboş\n\n            Onları bir bir duyan olarak şu anda buradasın ve şimdi bomboşsun. Sonraki söz için\n            hazırsın. Ama söz içinden hep geçip gidecek.\n\n            Aslında hiçbir şeyi bilmene gerek yok, işin komik olan yanı da bu, ne lazımsa sana gelip\n            durur.\n\n            O kadar basitleşirsin ki\n            Boşalırsın, hiçbir şey bilmezsin\n            Bunun yetersizliğini de hissetmezsin\n\n            Her şeye açık, \"bilmiyorum\" zenginliğiyle\n            Bilgi değil bilgelik olursun\n            Hiçbir şeye dönüşmeden\n            Her şey olursun"
            }
          ]
        }
      },
      "id": 202101132040
    },
    {
      "article": {
        "header": {
          "date_value": "13 Oca 2021 10:46",
          "title": "KİM•LİĞİNDEN SOYUN•ANLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/137262388_502264654083291_9005797875496418010_n_18151804561117384.mp4"
        },
        "main_article": {
          "quotes": [
            {
              "type": "baslik",
              "text": "KİM•LİĞİNDEN SOYUN•ANLAR"
            },
            {
              "type": "metin",
              "text": "[KİM•LİĞİNDEN SOYUN•ANLAR]\n            Soyundum harf libâsından eriştim nokta-i sırra\n            O•nokta içre mahv ettim vücûdum Haydârî oldum\n            [Cenâbı Uşşâkî]\n\n            Çekirdek, ağaç libâsından meyve görünür, olgunlaşan meyvenin gözü, çıktığı yerde olur.\n            Yere düşen meyveyi soyarsan, çekirdeği bilinir...\n\n            Hak âşıklarının kanayan kalplerinde\n            Tek sevgilileri yatmakta en derinde\n            Bir nefes diriltir onları soyup etten\n            Rûhları gelip ***'tan, tenleri ***met'ten\n\n            Ey kervân! Artık vazgeç de kendi mâbedinden\n            Gönlüne doğru yönel! Korkma çıkmazsın dînden\n            Kendi gölgesine hep bitişik iken duvar\n            Ne yazık! Tek komşuna hâlâ çok mesâfen var\n\n            YÂ RAB! Sâdece senin aşkınla dolu postum\n            Benim biricik dostun, bendekine dostum\n            Dînim, sana bürünmek için soymak deriyi\n            Sana dönmeyen göz, kör olsun daha iyi\n\n            Kendine ortak koşma! Sonsuz•bir olsa gerek\n            Âlemde tüm çarkları çevirir tek zemberek\n            HAK sende ışıyınca sen artık bir gölgesin\n            O vâr olana şâhid! Yok olmuş bir belgesin"
            }
          ]
        }
      },
      "id": 202101131046
    },
    {
      "article": {
        "header": {
          "date_value": "12 Oca 2021 10:01",
          "title": "BİR•⅄•OL HİKÂYESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/137289119_183095420230386_272831229520206324_n_17920236688520696.jpg"
        },
        "main_article": {
          "quotes": [
            {
              "type": "baslik",
              "text": "BİR•⅄•OL HİKÂYESİ"
            },
            {
              "type": "metin",
              "text": "[BİR•⅄•OL HİKÂYESİ]\n            İnsan, yürüyerek öğrenir.\n            [Afrika Atasözü]\n\n            Yol, yürüdükçe oluşur.\n            [C. Tzu]\n\n            Yol üzerindeki her engel, yolu kolaylaştırır.\n            [A. Kadrî]\n\n            Hedefine bir kez ulaşan, eylemin asıl amacının yolun kendisi olduğunu, bir inip bir\n            çıkmak olduğunu kavrar.\n            [S. Żižek]\n\n            Yola çıkmalıyız, yolda olmalı, yol almalıyız ve nihâyet yol olmalıyız.\n\n            Erenlere gönül verdim yola çevirdiler beni\n            Damla bile değil idim göle çevirdiler beni\n\n            - Bir yola girdim ki efendim, bilemem yol almadıkça!\n            Dosta giden yola ayık çıkılmaz; sen kendiydeyken varılmaz.\n\n            - Cevâbı görsem tanımam, soruyu ben sormadıkça!\n            Soru soran cevaptan boş olsa gerektir. Sessizlik yolu boş değil cevaplarla dolu.\n\n            Bu yolculuk, acele ederek çabuk varabileceğin bir yol değil. Yeter ki kendinle aranı\n            bozma güzeller güzeli, bil ki olduğun yol sendedir.\n\n            \"Allah'a varan en kısa yol namaz kılma değil\" dedi yol olan, \"Namaz\n            kılandır\"\n\n            Senden sana giden bu, en kısa, en doğru yol\n            Sırata'l-Mustakîm'i izle! Gerçek Âdem ol"
            }
          ]
        }
      },
      "id": 202101121001
    },
    {
      "article": {
        "header": {
          "date_value": "12 Oca 2021 08:28",
          "title": "DURULUK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/137270412_163703612206831_983657854505259176_n_18171641650078649.jpg"
        },
        "main_article": {
          "quotes": [
            {
              "type": "baslik",
              "text": "DURULUK"
            },
            {
              "type": "metin",
              "text": "[DURULUK]\n            Bu güzeli ilk gördüğümde:\n            \"Çok.dur.uuu\" dedim ve öylece bakakaldım.\n\n            \"Duru\" kelimesinin altına bakmak isteyince Eski Türkçe turuğ \"duruk,\n            dingin, pürüzsüz, sâkin\" kelimesinden güzelleştiğine şâhid oldum.\n\n            Kelimeye biraz daha özen gösterelim mi?\n\n            İçinde, görünüşündeki açıklığı ve parlaklığı bozan bir şey bulunmayan, karışık ve\n            bulanık olmayan, saf, berrak olan durudur.\n\n            Haminnemin dualarıydı duru:\n\n            Sığınırız Yâ Rab, eyleme kuru\n            İçilir mi bir su, olmazsa duru\n\n            Tıngırda yıkandığımız zamanlar, anacığımın diliydi duru:\n\n            Duru su, duru su\n            Beni de yıkardurur su\n            Arılık duruluk\n            Gitsin bizden murdarlık\n\n            Belki zamâne canlar \"murdar\" kelimesini de ilk defa görüyordur. Farsça murden,\n            ölmek kaynağından doğuyor.\n\n            Durunun zıddı olarak \"kirli\" demekse de temiz sayılmayan ölüler için de\n            \"murdar gitti\" deniliyor, leş manâsına. Tam karşısında \"mismil\"\n            duruyor. Türk halk ağzında temiz, pak şeylere deniyor.\n\n            Ana sütü gibi duru Türkçe'de din, Yûnus'un dilinde tam yerini bulup durur:\n\n            Bir dona kan bulaşıcak yumayınca mısmıl olmaz\n            Gönül pası yunmayınca namaz edâ olunmaz\n\n            Aslında duru bir fotoğraf paylaşmaktı niyetimiz ama kaynaktan bir kere ayrılmaya görsün,\n            su da akıyor yolunu buluyor, inanın biz de şaşıyoruz döküldüğü yerlere...\n\n            Suyu üzmeyelim, seveni yormayalım, müsâade isteyelim:\n\n            Bir tek sen varsın güzeller güzeli, duru olduğunda, durulduğunda ihtiyacın olan sana\n            gelir durur..."
            }
          ]
        }
      },
      "id": 202101120828
    },
    {
      "article": {
        "header": {
          "date_value": "11 Oca 2021 23:20",
          "title": "BIRAK ∞ ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/137315812_404663727486159_3245125324527644987_n_17911839373597841.jpg"
        },
        "main_article": {
          "quotes": [
            {
              "type": "baslik",
              "text": "BIRAK ∞ "
            },
            {
              "type": "metin",
              "text": "[BIRAK ∞ ]\n            Peki bu benlik yanılgısını nasıl aşabilirim?\n\n            Ben'i bırakmayı istediğini söylüyorsun ama \"Ben\" beni bırakamaz.\n            Ben'i bırakacak ben olmayan bir farkındalık zemini olmalı. O \"ben\"in de\n            farkında olan, \"ben\"in de açığa çıktığı O saf farkındalığı hisset.\n\n            Bunun için görülene değil görene odaklanmalıyız.\n\n            Görebildiğiniz tüm bu şeyleri dışarda size gösteren akışın merceğinden tekrar\n            bakmalıyız. Gördüğünüz her şey sadece önünüzde belirdi ve önünüzde kayboldu; bir varmış\n            bir yokmuş...\n\n            Hattâ kendimiz olarak hitap ettiğimiz bu kişi-lik bile!\n\n            Bu çok yakın hissedilen tanıdık kişilik hissi, \"Ben bu kişiyim, Ben bu\n            bedenim\" diye hisseden, bu da bir deneyimdir.\n\n            Kendi yansımalarını, aynadaki yüzleri deneyimlemektedir ama bizatihi kendisi de o engin\n            alanda görülmekte ve deneyimlenmektedir.\n\n            Dil ile ikrâr edilen, bu işâretin farkına kendi tecrübesi ile seyrederek varan,\n            gördüğünü kalp ile tasdik eden için, sonlu hayat sona ermiş demektir.\n\n            Duydukların hakikatin ta kendisidir ve bunun kendinde ispatıyla ortaya çıkan, kişinin\n            gerçek doğasının saadeti, varlığın sevinci, birliğin ahengidir ve bu aheng, mutlak\n            varlığın yâni ikincisi olmayan özün kendi ahengidir."
            }
          ]
        }
      },
      "id": 202101112320
    },
    {
      "article": {
        "header": {
          "date_value": "11 Oca 2021 23:09",
          "title": "BIRAK 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/138424786_1012915722567748_7531848674097958303_n_17952901225394561.mp4"
        },
        "main_article": {
          "quotes": [
            {
              "type": "baslik",
              "text": "BIRAK 1"
            },
            {
              "type": "metin",
              "text": "[BIRAK 1]\n            Özgürlüğün önündeki tek engelin \"Ben bu kişiyim, bu kişisel bir hayat\"\n            rüyâsını kurgulayan kimlik olduğuna dâir bir kanıtınız var mı?\n\n            Mantığın altın kuralı:\n            Algılayan öznedir, algılanan nesne!\n            Özne nesne olamaz, algıladığın sen olamazsın!\n\n            \"Ben ve benim hayatım\" diyen kişi içerdeki sessiz tanık tarafından görülür,\n            algılanır.\n\n            Ve eğer bu kişinin dünyası, dikkati, niyeti, hafızası ve kimliği de tıpkı \"kendimiz\n            olduğuna inandığımız\" kişinin görüldüğü gibi görülüyorsa, o zaman kişi de hikâyesi\n            de gerçek değildir yani sadece düşünen zihnin ürünü olarak üretilmiş bir kurgudan\n            ibârettir ve her ürün gibi son kullanma tarihi vardır.\n\n            Hakikate ulaşmaya çalışan kimlik sâhibi \"ben\"in kendisi rüyadan ibarettir,\n            kendisini uyku ve uyuklama tutmayan, rüya görmeyenin içinde hayal edilmektedir.\n\n            Aslında öz olan insan, sahnelediği \"oyun\" içinde, bilinç, bedenin ve zihindeki\n            kişisel kimliğin karakterine bürünmüş ve şimdi de \"Benim içime dert olan dünyanın\n            üstesinden gelmem için bana yardım et\" adlı dramı oynamaktadır. Âdetâ beden-zihin\n            bilincin arayüzü, ekranı olmuştur.\n\n            Oyunun sonuna doğru kişi, kişilikten \"Evet, gerçek olduğunu düşündüğüm tüm bu\n            şeyleri hayal ediyor, zihinde kurguluyor, öyle olduğuna inanıyorum\" gerçeğiyle\n            uyanır.\n\n            Son sözleri oldu: \"Meğer tüm ızdırabım hem sahte zevklerim, rüyâmın içinde\n            gerçekleşiyormuş ve şimdi net bir şekilde görmeye başlıyorum. Aman Allahım...\"\n\n            Peki ne değişti?\n\n            Korkunç olduğunu düşündüğüm, dert ettiğim şeyleri sadece hayal ettiğimi gördüm. Oysa\n            rüya ile gerçeklik arasındabir fark olmalı.\n\n            Rüya denilince bu, hislerimizin olmadığı anlamına mı geliyor?\n\n            Rüyâda dış dünyayla anlık bağlantımız olmadığı halde, hissediyoruz, acı çekiyoruz, zevk\n            duyuyoruz ama sadece zihin aracılığıyla. Tıpkı gerçek olmamasına rağmen önce bir şeyi\n            hayal edip sonra da ondan korktuğumuz gibi. Ne demişti bu gerçeği fark eden:\n\n            Uzun süre, gerçekten uzun bir süre karanlığa bakarsanız karanlığın da size baktığını\n            görürsünüz!\n\n            Aynı şekilde, bir kişi olarak \"kimliğimiz\" de kendi uydurduğumuz ve sonra\n            dönüp inandığımız bir yalandır.\n\n            Peki bu engel nasıl aşılabilir?"
            }
          ]
        }
      },
      "id": 202101112309
    },
    {
      "article": {
        "header": {
          "date_value": "11 Oca 2021 17:11",
          "title": "BENİM ÖMRÜM KISA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/137338338_184420893424438_1770349769706129380_n_18135603172088190.jpg"
        },
        "main_article": {
          "quotes": [
            {
              "type": "baslik",
              "text": "BENİM ÖMRÜM KISA"
            },
            {
              "type": "metin",
              "text": "[BENİM ÖMRÜM KISA]\n            - Ben niye varım?\n\n            Âlem sahnesinde, hayâl perdesinde kurgu ve gerçeklik arasındaki farkı anlamak için\n            burada var görünüyorsun.\n\n            - Lütfen gerçek olmayan her şeyi ortadan kaldırmam için bana yardım et.\n\n            Aslında ortadan kaldırılacak, gerçek olmayan sâdece tek bir şey var ve gerçekdışı olarak\n            görünen diğer her şey, o bir.tek olandan gelir ve bu da:\n\n            \"Özün, sonlu, sınırlı, sorunlu kişilik hissiyâtındaki egoyla özdeşleşmesidir.\"\n\n            Oysa \"Ben bu kişiyim\" hissiyâtı ölümcüldür.\n\n            Bunun gerçek olmadığını görürsen, bunun içinde üretilen ve buna bağlı diğer tüm\n            gerçekdışılıklar, etkisini kaybedecektir.\n\n            Bakışını görünene değil görene yâni kendi içine çeviren, varlığının sürekli değişen\n            beden-zihne dâir nesnel forma dayanmadığını keşfeder.\n\n            Ve bu bedenle, zihinde değişen şeylerle bağını, bağlılığını kaybeden kimse ölür, egonun\n            korkusunun temel nedeni budur.\n\n            Bir ömürlük sürede, farkına varılması ve etkisinin ortadan kaldırılması gereken sâdece\n            tek bir şey var ve o da sahte kimliktir.\n\n            \"Ben bu kişiyim, bu benim kişisel hayatım\" diyen kimlik farkedildiğinde\n            zihinde kurgulanan sonlu hayat sona erer, ışıklar açılır ve ilk defa herşey olduğu gibi\n            görülür."
            }
          ]
        }
      },
      "id": 202101111711
    },
    {
      "article": {
        "header": {
          "date_value": "11 Oca 2021 16:14",
          "title": "BOŞ OL, BOŞ OL, BOŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136976898_461041001553631_2038464494985695948_n_18154855942097292.jpg"
        },
        "main_article": {
          "quotes": [
            {
              "type": "baslik",
              "text": "BOŞ OL, BOŞ OL, BOŞ"
            },
            {
              "type": "metin",
              "text": "[BOŞ OL, BOŞ OL, BOŞ]\n            Arzu ve korkuyla dolu içimi en çok acıtan gerçeklerden biri de buydu:\n\n            Bir geçmişi olduğunu düşünen \"kimse\" özgür olamaz!\n\n            Tek gerçek, evvelin ve âhirin kendisi olduğunu söylerken [Hadîd:3'ten] gerçeği\n            anlayanlar için zaman yanılgısını da iptal etmiş olmuyor muydu?\n\n            Şartlanmış zihnin ve değişen bedenin bir şekli vardır çünkü onlar zamana aitler, zamanla\n            değişip bozulmaya mahkumlar.\n\n            Gerçek hayat, açık bir boşlukta filizlenir ve bu yüzden daima yeni ve tâzedir, kapanırsa\n            tâzeliğini kaybeder.\n\n            Bir şeylerin nasıl olduğuna dair hiçbir yargı ve nasıl olması gerektiğine dâir hiçbir\n            fikir taşıma.\n\n            Herşeyin kaynağı olan o boşluktan geldiğini gören, olana kimlik giydirmenin benlik\n            rengine boyamak, kişiselleştirmek olduğunu da bilir.\n\n            Oysa böylesi farkındalık sâhibi, kişiliğin izini silmiş, benliğinden boş olmuş, kendini\n            bulmuş hâsılı, insan şeklinde görünen boşluk olmuştur.\n\n            Beden ve zihinle temâsı kaybeden, boş olan, varlıktan boşalan aşkın güzeli ne\n            buyurmuştu:\n\n            Beni bende sanman, ben ben(de) değilim\n            Suretim \"boş gezer\" dondan içeri\n            Dinini terkedenin küfürdür işi\n            Bu ne küfürdür îmândan içeri\n\n            Yol ve gidişin en güzeli:\n            İkilikten ve kişilikten boş ol ama bunu kimseye haber verme! Kendini pek çok dertten\n            kurtarmış olursun.\n\n            Derûnî âşinâ ol, taşradan bîgâne sansınlar\n            Bu bir zîbâ revişdir âkil ol, dîvâne sansınlar\n            [T. Yahyâ]"
            }
          ]
        }
      },
      "id": 202101111614
    },
    {
      "article": {
        "header": {
          "date_value": "11 Oca 2021 07:11",
          "title": "PENCERE AYNASI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/138332577_432696851257084_169431106491485369_n_18134594296146947.jpg"
        },
        "main_article": {
          "quotes": [
            {
              "type": "baslik",
              "text": "PENCERE AYNASI"
            },
            {
              "type": "metin",
              "text": "[PENCERE AYNASI]\n            Uzaklık, insanın kendisiyle olan mesâfesi imiş; gittiği yerden dönemediği zaman içine\n            düştüğü yorgunluk... Geç anladım.\n\n            Evden uzaklaştım, içerde kaybettiğimi dışarda aradığımı henüz bilmiyordum. Zihnimde ben\n            sandığım bir ses:\n\n            \"Beni takip et, seni O'na götüreceğim, O'nun nerede olduğunu\n            biliyorum.\" dedi. Bu sese inanarak \"beni bir nefes bile yalnız\n            bırakmayanı\" bulmak için ömürlük bir yolculuğa çıktımsa da biriktirdiğim\n            yorgunluklarla eve geri dönüyordum işte.\n\n            Ve nihâyet iki elinin arasında olduğum halde, tam karşısında duruyordum, kalbim yerinden\n            fırlayacak gibiydi, mahcûp bir edâyla gözlerimi kaçırdım.\n\n            Elleriyle sertçe tuttuğu omuzlarımı sarsarak \"gözlerimin içine bak\" dedi ve\n            ekledi:\n\n            \"Senin gözlerin, O kalbin içine bakabileceğim açık bir penceredir. Benim gözlerim,\n            içinde senin kendi varlığında yansıyan O'nu görebileceğin parlak bir ayna...\"\n\n            Hakk'ı ancak Hak görür; padişahın yüzünü, padişahın gözü, bu sahnede halka yer yok!\n\n            İnsanda zuhûr ettiğim, parladığım gibi hiçbir şeyden görünmedim!\n\n            Kendime sarıldığım aynadan okundu:\n\n            Hakk’ı istersen yürü insana bak\n            Şems-i zat yüzünde rahşân eylemiş\n            Hak yüzü insan yüzünden görünür\n            Zât-ı Rahmân şeklin insan eylemiş"
            }
          ]
        }
      },
      "id": 202101110711
    },
    {
      "article": {
        "header": {
          "date_value": "10 Oca 2021 21:45",
          "title": "SESSİZLİK DOLU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/137248828_223844442671047_2864710230673527028_n_17905211059634289.jpg"
        },
        "main_article": {
          "quotes": [
            {
              "type": "baslik",
              "text": "SESSİZLİK DOLU"
            },
            {
              "type": "metin",
              "text": "[SESSİZLİK DOLU]\n            - Hep bir beklentim var insanlardan, en çok da anlaşılmak belki onaylanmak istiyorum?\n\n            Seni anlamayanla konuşma; nefesine yazık. Seni anlayandan da cevap bekleme, sessizliğe\n            yazık.\n\n            Oysa sessizlik boş değil, cevaplarla doludur. İçerde kaybettiğini dışarda arayan seslere\n            aldanma! Bâzen susmanın en çâresiz hâli, yüksek sesle konuşmaktır.\n\n            Yenilginin en fazla can yakanı, itiraf edilemez olandır. Yalanın en yaralayıcı olanı,\n            gerçek bilinip dururken söylenendir. Çünkü insan, en çok kendinde kaybolur, en çok kendi\n            örtüsüne bürünür.\n\n            \"O'ndan O diye bahseden kim?\" dedi artık susan, \"Sessizlikten\n            fazlası hep eksik...\".\n\n            O sessiz tohumdan herşey olabilecek iken bir tomurcuk çıkar ve nihâyet çiçek açtığında\n            tomurcuk kaybolur; işte böyle böyle herşey, bir şey olur, şey•olanın ömrü az olur\n            güzeller güzeli..."
            }
          ]
        }
      },
      "id": 202101102145
    },
    {
      "article": {
        "header": {
          "date_value": "10 Oca 2021 02:12",
          "title": "GÖLGE•Y•SEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136356637_2739680739625366_3450891935249162060_n_17865144284327829.jpg"
        },
        "main_article": {
          "quotes": [
            {
              "type": "baslik",
              "text": "GÖLGE•Y•SEN"
            },
            {
              "type": "metin",
              "text": "[GÖLGE•Y•SEN]\n            Gönlüme, ulu bir çınarın gölgesinde dinlenmek düştü. Zâten bir ağacın gölgesinde\n            dinlenen, üzerine ışık düştü diye var görünen bir garip yolcuya benzemiyor mu dünya\n            seferimiz?\n\n            Eski Türkçe köşi-mek, güneş ışığına engel olmak demek, ışığın geçmesine engel olan bir\n            cismin, ışıklı yer üzerinde meydana getirdiği karartı, sâye için \"gölge\"\n            dememiz bundan olsa gerek.\n\n            Ateş, etrafına ısı ve ışık yayan enerji kaynağıdır. Gölgeyi oluşturan asıl varlık\n            ışıktır, bu sebepten ışık kaynağının kendisinin gölgesi olmaz.\n\n            Mesela bir aynaya mum ışığı tutsanız aynısı aynada gözükür. Bu aynada gözüken sanal\n            ışıkla mum ışığı arasındaki fark nedir hele bir fikredelim iyice!\n\n            Her şeyde iç ve dış HAK! Şey saklı hangi dinde?\n            Şey! Kendini var sanan bir gölge bilincinde\n\n            Işığın yansıdığı cismin gölgesi oluyor, gölgede duranın gölgesi olmuyor.\n\n            Işık kaynağının da kendine has ayrı bir varlığı olmadığı için gölgesi de olmuyor, tam\n            bir tevhid zevki...\n\n            Sâye ez-hurşîd mîcûyed visâl\n            Mineyâbed înt sevdâ-yı muhâl\n            Gölge, güneşin derdine düşmüş ister visâl\n            Ne mümkün böylesi bir sevdâ-yı muhâl\n            [Cenâbı Attâr]\n\n            Gölge varsa güneş yok, güneş varsa gölge yok...\n\n            Mahv-ı vücûd iden ider kendini mahz-ı nur-ı aşk\n            Arada hâil olmasa sâyede âfitâb olur\n\n            Varlığı silinen, aşk nurunu yansıtmak için bir almaç olur zîra arada çıkıntı varlık\n            engeli olmasa gölge de güneş olur!\n\n            Gölge uzantısını seyretmekten usandım\n            Gölgenin sâhibine âittir zîrâ andım\n            Karagöz perdesinin ardında kara gözüm\n            Muma püfff dediğinde sâhibime uyandım\n\n            \"Dış yüzünü gölge bil\" dedi ışığa dönen, \"Özündeki ışıkta yok et de iki\n            yüzlü olma!\""
            }
          ]
        }
      },
      "id": 202101100212
    },
    {
      "article": {
        "header": {
          "date_value": "9 Oca 2021 23:46",
          "title": "TAM YERİNDEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136688252_902817440454869_69052246136174972_n_17966704159366587.jpg"
        },
        "main_article": {
          "quotes": [
            {
              "type": "baslik",
              "text": "TAM YERİNDEN"
            },
            {
              "type": "metin",
              "text": "[TAM YERİNDEN]\n            Zâhîdâ mescidde yoklar, Hakk'ı aslâ bilmedi\n            Görmedi her yerde hâzır, tutmadı ÎMÂNa yüz\n\n            Şemsîyâ her kim ki etmedi kalbin 'arş-ı Hudâ\n            Bakmadı mirât-ı Hakk'a tutmadı Rahmân'a yüz\n            [Ulalı Hüsam Dede]\n\n            O yüzü tanıyıp secde etmeyenler, kalbinde mâbedi bulmayanlar mescidde yoklar; bu sırrı\n            cemâlde yoklayan anlar, câhiller bilmeyip ta'nlar.\n\n            İşbu zevk ile, tarîk-i nâzenin canları, muhâtabına \"sen\" demez\n            \"nazarım\" yâhut \"îmânım\" derler.\n\n            Her varlık ancak zâtı, sıfatları ve fiilleri ile bilinebilir.\n\n            Zâtı gayb olan çekirdeğin, zuhûru ağaç sıfatında Rahmân, meyve fiilinde Rahîm görünür.\n\n            Şeytan, zannında Allah'a ibâdet ederdi amma sıfatını tanıyamadı, bu fiili ile\n            Rahmân'a âsî oldu, gaybolan Allah'a değil, sen bu sırra eğil!\n            [Meryem:44'den]\n\n            Yoksa her varlık, aslında Allah'ı kabul eder, mutlaka secde eder.\n            [Rad:15'den]\n\n            Şeytân nedir, Rahmân kimdir bilinmeden îmân mı olurmuş, görende îmân mı kalırmış..."
            }
          ]
        }
      },
      "id": 202101092346
    },
    {
      "article": {
        "header": {
          "date_value": "9 Oca 2021 21:33",
          "title": "BATMAYAN GÜN•EŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/137244434_1160869480998604_55752437510091954_n_17881176296045688.jpg"
        },
        "main_article": {
          "quotes": [
            {
              "type": "baslik",
              "text": "BATMAYAN GÜN•EŞ"
            },
            {
              "type": "metin",
              "text": "[BATMAYAN GÜN•EŞ]\n            Bilenler iyi bilir, sinemada her şey ışıktır; diğer herşey sâdece görünür.\n\n            Âlem sahnesinde de güneş ışığı olmadığında, hiçbir şey görülemez. Işık, en büyük\n            heykeltıraştır. Karanlığın örtüsünü kaldırarak, herşeyin şeklini ortaya çıkarır.\n\n            Güneşe selâm olsun\n\n            Bilincin farkındalık ışığı olmadığında, ne güneş, ne onun ışığı ne de diğer herhangi bir\n            şey görülebilir, algılanabilir.\n\n            Bilince selâm olsun\n\n            Peki sen olmadığında, dünya nerededir?\n\n            Sen olmasan, varoluş oyununu kim algılayacaktı? Bu cümbüşü kim farkedecekti? Sen varsan\n            dünya var, sen yok, o da yok!\n\n            Namaz, zikir, meditasyonun gerçeği yâni kesintisiz dâimî olanı idrâk edildiğinde, kendi\n            ışığın olan bilinçle defalarca tanıştırılırsın.\n\n            Bilincin kendisinin, tüm tezahürün kaynağı olduğunu ve var olan hiçbir şeyin onsuz\n            algılanamayacağını fark edersin.\n\n            Evren ve içindekiler vardır çünkü sen varsın.\n\n            Şimdi yokla kendini güzeller güzeli...\n\n            Hiçbir varlığın zâtı, onun sıfatları ve o sıfatlarının özelliklerini açığa çıkaran\n            fiiller, eylemler, iş ve oluşlar olmadan bilinemez.\n\n            Zamanla yaşıt olan cânı iyi dinle:\n\n            Görünen sıfatındır\n            Onu gören zâtındır\n            Gayri ne hâcetindir\n            Sen, seni bil sen seni\n\n            Cana, candan selâm olsun"
            }
          ]
        }
      },
      "id": 202101092133
    },
    {
      "article": {
        "header": {
          "date_value": "9 Oca 2021 10:45",
          "title": "MEDİTASYON  ∞ ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136755608_242980433899215_1567224778444815066_n_17857881443360829.jpg"
        },
        "main_article": {
          "quotes": [
            {
              "type": "baslik",
              "text": "MEDİTASYON  ∞ "
            },
            {
              "type": "metin",
              "text": "[MEDİTASYON  ∞ ]\n            Sen, bir şey yapan veya yapmayan, kimliği ve geçmişi olan, doğan ve ölecek olan bir\n            \"kimse\" değilsin. Bunların hepsi, hafızada kayıtlı bir fikir, bir kabul, bir\n            inanç kimliği.\n\n            Sahte kimliğini bırakırsan gerçekte kontrol edilecek hiçbir şey yok. Hayal edecek ya da\n            yaratacak bir şey de yok! Çünkü bir eksik yok!\n\n            Sadece olan olduğu gibi bulanmadan, donmadan akıyor; varlığın işleyişi bu!\n\n            Her kelime idraki bağlayan bir gömlek. Onu tarif edecek bir kelime de yok, târife hâcet\n            de yok!\n\n            Kesin olan; sen varsın!\n\n            Ama bu kişisel bir iltifat değil, ikinci tekil şahıs olan \"sen\" değil!\n\n            Farkındalık olarak, sen zihnin konuştuğu kişi değilsin. Bütün bunlardan önce sensin,\n            bütün bunlardan sonra kalacak olan sensin!\n\n            Değişen sahneler esnasında, sen değişmezsin ve bunun için hiçbir çabaya gerek yok.\n\n            Zihin diyebilir ki hiçbir şey yapmadan oturmanın ne anlamı var?\n\n            Sadece kendiniz olmanın neşesi, varlığın sevinci dururken, bütün bu gevezeliklerin\n            anlamı ne peki?\n\n            Algıladığın, fark ettiğin sen olamazsın. Saf farkındalık bir ışıksa, bu ışığın üzerine\n            düşerek görünür kıldığı sen olamazsın; görünene değil görene odaklan.\n\n            Duyuları fark ediyorsun, sen duyular değilsin! Düşünceyi, eylemi fark ediyorsun, sen\n            düşünce değilsin.\n\n            Zamanın oyununu fark ediyorsun, sen zaman değilsin. Değişeni fark ediyorsun, sen değişen\n            değilsin. Formları fark ediyorsun, form sen değilsin.\n\n            Zihni fark edince, zihin sen değilsin. Yağmurun sesini fark edince, yağmur sen değilsin.\n            Sıcaklığı fark edince, sıcaklık sen değilsin. Yorgunluğu fark edince, yorgunluk sen\n            değilsin.\n\n            Nefesi fark edince, nefes sen değilsin.\n            Dünyayı fark edince, dünya sen değilsin.\n\n            Bütün bunlar, çabasız saf bilincin sonsuz genişliğinde bir görünür bir kaybolur.\n\n            Sen, hayatın ifade edildiği, kesintisiz, sebepsiz neşe ve huzurun kaynağısın.\n\n            Sen, sessizliğin içindeki sessizliksin. Bildiğin gibi değil sen isimsizsin, bilinmezsin!\n\n            Dahası...\n\n            Dahası söylense ikilik girer araya!\n            Sustum elhamdulillah"
            }
          ]
        }
      },
      "id": 202101091045
    },
    {
      "article": {
        "header": {
          "date_value": "9 Oca 2021 10:28",
          "title": "MERAKLISINA MEDİTASYON 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136355601_112013310797092_3699144669791643978_n_17869762304178407.jpg"
        },
        "main_article": {
          "quotes": [
            {
              "type": "baslik",
              "text": "MERAKLISINA MEDİTASYON 1"
            },
            {
              "type": "metin",
              "text": "[MERAKLISINA MEDİTASYON 1]\n            Birlikte sessizliğin sesini dinleyeceğiz, dinleneceğiz.\n\n            Birlikten bir ses duyulsa da senin zihninle konuşmayacağım zîrâ \"kimse\" ile\n            işim olmaz benim!\n\n            Dinlemenin, birliğin nefesini hissetmenin en güzel yolu, tarafsız bir alanda boş ve açık\n            olmaktır.\n\n            Kendiliğinden anlayacaksın.\n\n            Bu süreç boyunca zihninin ve dikkatinin duyularla algılanan şeylere takılı kalmasına\n            izin verme.\n\n            Burada geçecek zaman, kişisel zamanın ötesinde akacak.\n\n            Gözlerin içeri doğru açık olduğu halde, doğal, sınırsız dinginlik sahasını fark et.\n\n            Yaratılmamış bir sessizlik alanı\n            Bu alanda yapacak bir şey yok\n            Değiştirecek bir şey yok\n            Olacak bir şey yok\n            Duyular doğal olarak işliyor\n            Kontrol edilecek bir şey yok\n\n            Duyularla algıladıklarının farkındalığı seni rahatsız etmez. Bir düşünce gelecek olsa da\n            buna karışma, gökyüzünde bulut gelir ve gider, yeter ki tutunma!\n\n            Gelip geçenleri fark eden olarak kal. Hiçbir yere gitmek zorunda değilsin. Bu\n            \"farkındalık\" hâline gelmek için çaba harcamana gerek yok. Çünkü her yerde,\n            her zaman bulunuyor.\n\n            Basitçe, zahmetsizce, şimdi ve buradasın\n            Bir yere gitmiyoruz\n            Hiçbir yere ulaşmaya çalışmıyoruz\n            Varmayı beklemiyoruz\n\n            Yani \"sonraki\" yok\n            Beklemeden buradasın\n            Ne sabır ne de sabırsızlık var\n\n            Dikkati dağılamaz olan\n            Saf, formsuz varlığın kendisi var\n\n            Bu yüzden kendini, algıladığın bir şeyle, aslını gölgeyle birleştirme!\n\n            Algılanan şey yâni nesne sen olamazsın\n            Sen algılayan öznesin\n            Bu sahnede ne görünürse, kaybolur hatta beden-zihine \"ben\" diyen kimlik bile!\n\n            Sen bunların hiçbiri değilsin.\n\n            Ne tür bir his gelirse gelsin, bırak geldiği gibi gitsin. Tutunacak hiçbir şey yok.\n            İyileştirecek hiçbir şey yok.\n\n            Her şeyi bir kenara bırak ve boş kal! Boş kalmaya da çalışma, zaten boşsun, zahmetsizce\n            bunu fark et.\n\n            Sen zihin değilsin, düşünceler değilsin, his değilsin. Bunu fark et.\n\n            Saf farkındalık, zihinle de rekabet etmiyor.\n\n            Zihin, özün enginliği içinde ortaya çıkan bir harekettir. Sonsuz denizde bir dalga,\n            hepsi bu...\n\n            Formlardan rahatsız olma, düşünce veya hislerden de! Her bir kendi mecrasında akıp\n            gidiyor, vazifesini icrâ ediyor.\n\n            Yapışmadan akmaya devam ediyoruz..."
            }
          ]
        }
      },
      "id": 202101091028
    },
    {
      "article": {
        "header": {
          "date_value": "9 Oca 2021 03:23",
          "title": "MİHRAPTAKİ PERDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136975271_154068259598054_3703603970921452436_n_17885017507951258.jpg"
        },
        "main_article": {
          "quotes": [
            {
              "type": "baslik",
              "text": "MİHRAPTAKİ PERDE"
            },
            {
              "type": "metin",
              "text": "[MİHRAPTAKİ PERDE]\n            Cânım erenlerim, sizlere gösterdiğimiz bu iki fotoğraftan biri, İstanbul Beşiktaş, Yahya\n            Efendi'den, diğeri ise Çanakkale, Çan, Kumarlar Köyü'nden bir mihrâba âit.\n\n            Mihrapta perde resmetmek zerâfeti, mihrâbın perde ardındakini merâk ettirmek için nasıl\n            güzel bir keşif değil mi?\n\n            Bilen bilir de nedir mihrâb?\n            Câmi, mescit gibi ibâdet yerlerinde kıble duvarında bulunan, cemâatle namaz kılınırken\n            imamın önünde durduğu, zeminden biraz yüksek girintili yer. Mimâri bu tanımdan ziyâde\n            edebiyatımızda sevgilinin kemer şeklindeki kaşları ve kaşların arasında kalan kısmına\n            işâret ediyor mihrap.\n\n            Bundan sonrası için âşıkların sultânının târifine tutunalım:\n\n            Aşk imamdır bize, gönül cemaat\n            Kıblemiz dost yüzü, dâimdir salat\n\n            Bedenin kıblesinde zâhirde kuru duvar ve o hattın devâmında Allah'ın evi diye\n            bilinen Kâbe, bâtında ise vech-i dîdâr yâni sevgilinin yüzü var.\n\n            Namazın içine giriniz ve bir daha çıkmayınız! Burası randevu yeri! Kalıbın mihrâbında\n            iken rûhunu imâm, azâlarını cemâat eyle, dâim salât eyle!\n\n            Doğrulmak imiş! Hakk'a namaz ey yüzü mihrâb\n            Hiç bakmadılar sağ u sola anı kılanlar\n            [Cenâbı Bursevî]\n\n            Mihrâbı okşayan bir diğer kelime \"nikâb\" ise yüz örtüsü, peçe ise bizim Yûnus\n            dilinden perdeyi aralıyor:\n\n            Kim yıka bu hicâbı, varlıktır hicab katı\n            Dost yüzünden nikâbı, gidermeğe er gerek\n\n            Şimdi gelin içinde mihrâp ve nikâp dolu güzellerle bir güzel güzelleşelim:\n\n            Saçların oldu nikâp\n            Kaldır, görünsün mihrâp\n            Ehline âşikârdır\n            Oradan alır hitâp\n\n            Yâ Rab! Bu nasıl kitâp\n            Yazmaz günahla sevâp\n            Orada kendi imâm\n            Kendi yüzüdür mihrâp\n\n            Bana olmuştur mihrâp\n            Çünkü açıldı nikâp\n            Yüzünü seyredince\n            Tükendi cümle hesâp\n\n            Görene olduk mihrâp\n            Okuyanlara kitâp\n            İnsan yanıp bitince\n            Kalmaz kabirde azâp\n\n            Kalmaz ne sen ne de ben\n            Mihrâb edilir beden\n            Aman târif eyleme\n            Bu halleri bilmeden\n\n            Mihrâbın, kıblenin, mihrâba duranın cem olmasıyla tevhid zevki tamam oluyor, olanlar\n            oluyor güzeller güzeli:\n\n            Eğer toprak olsan mihrâp sendedir\n            Gökten indirilen kitâp sendedir\n            Yüzünün perdesi yansa ateşte\n            Kâbe'ye örtülen nikâp sendedir\n\n            \"Sâhilde bir gün sabah edersen\" dedi ummanlara sığmayandan: \"Gâfil\n            görünme mihrâptasın sen!\""
            }
          ]
        }
      },
      "id": 202101090323
    },
    {
      "article": {
        "header": {
          "date_value": "8 Oca 2021 22:48",
          "title": "YORGUN GİTMEK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136117154_772582773377669_4864628804766301561_n_17856716069431350.jpg"
        },
        "main_article": {
          "quotes": [
            {
              "type": "baslik",
              "text": "YORGUN GİTMEK"
            },
            {
              "type": "metin",
              "text": "[YORGUN GİTMEK]\n            Ne yapalım kelimelere sarılmayı sevmişiz bir kere. Gidenler yorgun gitsin istemiyoruz.\n            Bu deyimi \"dünyâda çok çalışıp rahat yüzü görmeden ölmek\" manâsına kullanmış\n            evvel erenlerim.\n\n            Yormak kelimesinin doğduğu kaynaktaki hâli: \"eziyet etmek, bîtâb etmek,\n            gezdirmek\"\n\n            Hani \"Her yorulan aslında kendine eziyet ediyor, nefsine zulmediyor, yanlış yerde\n            geziyordur\" desek yeridir.\n\n            - Hayat beni yoruyor!\n            Seni yoranın hayat olduğundan emin misin?\n\n            Nerede yorgun biri görsen bil ki aslında kendinden bıkmıştır o.\n\n            İnsanı sadece aslında olmadığı bir şey \"bir kimse\" olmaya çalışmak yâni bir\n            ömür biriktirdiği \"ben olma alışkanlığı\" yorar. Aslında olduğu gibi olanların,\n            hayat enerjisi bu yüzden hiç bitmez; tıpkı kaynağını bilen su gibi...\n\n            Bir kimliği taşımaya, olmadığın biri gibi olmaya verdiğin enerjiyi biri değil bir\n            olmaya, kendin olmaya verseydin, hem kimsenin onayına ihtiyacın kalmazdı hem de bu kadar\n            yorulmazdın güzeller güzeli.\n\n            Diyeceğim o ki yorgunlukların hepsi hepsi bir okuma hatası! Çünkü \"kendinden\n            bilmediğini\" tanımış sayılmaz insan.\n\n            Reddettiğin yüzün, kabul edemediğin hâlin isyân eder durur sana. O beğenmediğin yüzü\n            sana yansıtan herkesten uzaklaşsan bile bu kez bedeninde izdüşümü olan bir yerler isyan\n            eder, \"Ben buradayım gör artık beni\" der.\n\n            Ne bileyim bir ağrı saplanır mesela sol yanına; sızladıkça acıtır, yorar. Onu iyi\n            tanımaktan, her yüzünle yüzleşmekten başka çâren yok; karşılaşmaktan, aynalaşmaktan\n            korkma!\n\n            Tanımak iyi gelecek; susuzluğu dindiren su gibi dindirecek içindeki yorgun harâreti ve\n            geriye zâten ne isen o kalacak; varlığın sevinci, sebepsiz mutluluk, çabasız saf\n            farkındalık...\n\n            Hem biliyor musun insan, sâdece kendi zanlarından yorulur. Kendine çizdiği sanal\n            sınırlarından yorulur. Yüzleşmediği duygularından yorulur, ikilik ve kişililiğin ağır\n            yükünden yorulur.\n\n            Öyle yorulur ki artık birliğe bir yol bulmak, testiyi kırmak zorunda kalır ve nihâyet\n            ışık yaradan sızar.\n\n            Bilinci ve kalbi bir kez açılınca, eve ışık dolunca, bunca zaman kendi yazdığı bu\n            \"ağır roman\" karanlığında nasıl oynadığına kendi de şaşar.\n\n            Yorulduğumda \"boşluk\" kuşuna bineceğim.\n            [Chuang Tzu]"
            }
          ]
        }
      },
      "id": 202101082248
    },
    {
      "article": {
        "header": {
          "date_value": "7 Oca 2021 09:29",
          "title": "HAPİSTEN•KURTULUŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135855996_2479131309047261_5014526061450048722_n_17908956946591241.jpg"
        },
        "main_article": {
          "quotes": [
            {
              "type": "baslik",
              "text": "HAPİSTEN•KURTULUŞ"
            },
            {
              "type": "metin",
              "text": "[HAPİSTEN•KURTULUŞ]\n            Bu âlem, yer ve gökler, sen de dâhil seraptır\n            Ne varsa içindedir! Işık düşmese haraptır\n\n            Her şeyin varlığı senin özündür\n            Kendini çok gören kendi gözündür\n\n            Şeyler vücûdundan dışarı hiç çıkmadı\n            Çünkü her ismin câmisiydi Âdem’in adı\n\n            Hâriçteki hiçbir \"şeye\" ihtiyâcın yok!\n            [Şâh-ı Velâyet]\n\n            Tam da bu yüzden dışarıdan gelen hiçbir şey mutluluk getirmez insana. Olsa olsa\n            bağımlılık getirir ve her bağımlılık işgaldir, özgürlükse her tür işgalden kurtulmaktır.\n\n            O halde dışarıda varlık göstermeye çalışma, özgürlüğünü sınırlama, herşey iken bir\n            \"şey\" sanma kendini ey can!\n\n            Dışarıdaki hiçbir şeyden olmasın şikâyetin. Sana ne gelirse kendinden gelir. Mahşerini\n            sev! Zîra onu sen kurdun.\n            [Cenâbı Mevlevî]\n\n            \"Bağırıyorum duymuyorlar, anlatıyorum anlamıyorlar!\" diye diye dert\n            yandıklarının seni anlamaması, senin kendini anlamama hâlini, sana yansıtır.\n\n            Boşuna uğraşma artık yansımış olanı görüntüyü değiştiremezsin. İçerde, zihnin\n            projeksiyon cihazı, dışarısı perde. Değiştirebileceğin tek şey sensin!\n\n            Filmin çıktığı yeri bilenin, filmdekilerle kavgası biter.\n\n            Senin elindeki tek hazine olan düşünce, ilgi ve dikkati, kendi kaynağına çek;\n            bileceksin. \"Ben kimim?\" sorgusunda kal, kendine dikkat et, fark edeceksin ve\n            gerçekten göreceksin.\n\n            Önce kalbini arıt! Bencil her türlü histen\n            Aynan dışarı çıksın! Tenindeki hapis•ten\n\n            Âlemde her şey fânî! Bâkî, o şeyin aslı\n            Dışarısı yok, aslı var! Kalbin değilse paslı\n\n            Sâlih, demektir içi dışı bir olan kişi\n            Dış âlemi, kalbinde tersyüz etmektir işi\n\n            Her şeyin içi de HAK dışı da HAK! Şey nerde?\n            HAK’tan özge nesne yok! Olma kendine perde\n\n            \"Şaşı, bir şişeyi kırınca iki şişe birden yok olur\" dedi gözü açılan,\n            \"Dışı çözdün mü içi dışı bir olur\""
            }
          ]
        }
      },
      "id": 202101070929
    },
    {
      "article": {
        "header": {
          "date_value": "7 Oca 2021 08:19",
          "title": "HAPİS•TENDİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135766083_154692976172103_3593660849944667008_n_17974214776350093.jpg"
        },
        "main_article": {
          "quotes": [
            {
              "type": "baslik",
              "text": "HAPİS•TENDİR"
            },
            {
              "type": "metin",
              "text": "[HAPİS•TENDİR]\n            Your vision will become clear only when you can look into your own heart. Who looks\n            outside, dreams; who looks inside, awakes!\n            [C. JUNG]\n\n            \"Dışarı bakan rüyâ görür, içeri bırakan uyanır.\"\n\n            İşbu sözün elini tutarak ama tutunmadan biraz yürüyelim mi birlikte?\n\n            Zâten düş.müş olduğumuz dünyâya düşmek istemiyorsan, hiçbir \"şeye\" tutunma,\n            düşe düşüp aldanma!\n\n            Rüyâ, hangi zaman ve mekan sahnesinde geçerse geçsin, seni üzen veya sevindiren kimler\n            olursa olsun, uyanan insan mutlaka \"şimdi ve burada tek başınadır\"\n\n            Etrâfına bakıp kimi ararsın\n            Gördüğün rüyâda sâde sen varsın\n            Bu tehî kubbeyi kuran sendedir\n\n            Halbuki rüyânın içinde iken dışarda olanların varlığından zerre şüphemiz yoktur.\n            Dünyânın içindeyken de gördüklerimizin gerçekliğinden şüphemiz yoktur.\n\n            Eh rüyâdan çıkılmadan rüyâ, dünyâdan çıkılmadan dünya bilinmez.\n\n            Her bir olayın aslı, rûhta cereyân eder\n            Zihin onu yansıtır! İnsan, \"Dışta gördüm\" der\n\n            Rüyâyı dışta olmuş gibi gösterir zihin\n            Kurgu film•indir içte! Gülersin sabahleyin\n\n            Sinemada perdede izlediğimiz bir film aslında bir noktadan yansıtılıyordur. Bir\n            projeksiyon cihazı, içeriyi dışarıya yansıtır ve üzerine ışık vurdukça oynayan donuk\n            kareleri canlı diye izler, kendini filme kaptıran.\n\n            Oysa âdemden âleme, kendine hoşça bakan insanı, \"evrenin gözbebeği\" olarak\n            târif ediyor irfan geleneğimiz.\n\n            Sanki gözbebeğindeki o noktadan güneş sızıyor, üzerine ışık düşmeyince, var bile yok\n            oluyor.\n\n            Aslolan gören öznedir, görünen nesne ise hayâlin giydirdiği elbisedir; üzerine\n            farkındalık ışığı düşünce yoğu var gibi gösterir.\n\n            - Ne yâni dışarda hiçbir şey yok mu şimdi?\n            Evet dışarıda hiçbir \"şey\" yok!\n\n            - Peki neden varmış gibi görünüyor?\n            Şey, şeyler, kimse, kimseler ve bunların irtibatı olan olaylar yâni \"dışarısı\"\n            sâdece bir hatırlatıcı, öğrenme aracı, gerçeğin işâret levhâsı âyetler olarak var\n            görünüyor.\n\n            Hiç unutmayana, kendin olana kadar hatırlatılacak, dışarısı hep olacak!\n\n            Dışarıdaki bütün şamata, bizi içimize firâr ettirmek içindir. İçerde her neyi\n            düşünürsen, dışarda onu büyütürsün. İçerde ne örersen, dışarda onu görürsün!\n\n            Benden iç•eri yayın devâm edecek..."
            }
          ]
        }
      },
      "id": 202101070819
    },
    {
      "article": {
        "header": {
          "date_value": "6 Oca 2021 22:41",
          "title": "ZITLARI BİRLEŞTİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135785458_703879246990931_8975373486750285816_n_17863741271299840.jpg"
        },
        "main_article": {
          "quotes": [
            {
              "type": "baslik",
              "text": "ZITLARI BİRLEŞTİR"
            },
            {
              "type": "metin",
              "text": "[ZITLARI BİRLEŞTİR]\n            Başkası seni büyültse bile sen kendini küçült. Hakîkat kapısının anahtarı, tam\n            acziyettir.\n            [Epiktetos]\n\n            Ağaçları kökünden söken kasırganın, bir tek çimeni sökebildiği görülmüş müdür?\n\n            Kudret, acziyettedir.\n\n            Demedi mi o âlemler fahri:\n            \"El-Fakru fahrî\"\n\n            Fakrini bilmeyen, çok fakirdir.\n\n            Kudreti âcizde ara\n            Serveti fakîrde ara\n            Hayatı ölümde ara\n            Varlığı yokta ara\n\n            Gayre bakma, sende ara! Sen de iste, sende işte; sende bul, kalma fukara...\n\n            Melâmet hırkasın giydim arkama\n            \"El-fakru fahrî\"yi koydum başıma\n            Mihneti hem rahat bildim canıma\n            Cefâda bulmuşum şimdi safâyı\n\n            Zıtları kendinde birleştirince, artılar eksiyi götürünce, celâli cemâli birleyince,\n            içerisi dışarısı bir olunca yâni arada fark kalmayınca, evvelinden âhirinden geçecek\n            şimdi yüzecek bu gemi güzeller güzeli..."
            }
          ]
        }
      },
      "id": 202101062241
    },
    {
      "article": {
        "header": {
          "date_value": "6 Oca 2021 07:56",
          "title": "KENDİMİ ÇİZİYORUM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136109447_209157330839489_5916819099420690864_n_17884403560926604.jpg"
        },
        "main_article": {
          "quotes": [
            {
              "type": "baslik",
              "text": "KENDİMİ ÇİZİYORUM"
            },
            {
              "type": "metin",
              "text": "[KENDİMİ ÇİZİYORUM]\n            Başladığında biten, noktadır. Noktadan sızan filmin gâyesi, kendi özüne dönüştür zaten\n            orada olduğunu farkeden için, canlı sandığı filmin sonu gelmiştir.\n\n            Kişilik rüyasının sonu, ikiliğin de sonudur.\n\n            Bir kez uyandığında, artık öteki göremez olursun. Her yer karanlık, herkes uykuda\n            zannediyordun ya, meğer gözleri kapalı olan senmişsin! Sen uyandığında, uyandıracak\n            kimse de bulamazsın.\n\n            Candan söyleyen doğru söylemiş:\n            Yaaalaan, başkası yaalan\n            Dünyâda senden başkası yalan\n            🎵\n\n            Ama sen dediğim bildiğin gibi bir sen değil!\n            Şahsî bir iltifat değil bu.\n\n            Diğerleri dediğin, kendinde bulduğun özün başka bir yüzden kendini ifâde etmesinden\n            ibâret.\n\n            Yaşamdan ölüme değil, yaşamdan yaşama, kılıktan kılığa sonsuz bir döngü ve bu döngü\n            içinde sâdece kendin varsın.\n\n            Giymiş sûret gezer\n            Türlü işler düzer\n\n            Kiminle tanışırsan orada kendin varsın, kendi özünü gerçekten tanıyan, kabuğu ne kadar\n            kalın olursa olsun, istediği kadar tebdil-i kıyafet gezsin, perde gerisinden gözlerinin\n            içine bakar ve her gördüğüne akar:\n\n            \"Ağaaam burda n'apıyosun!\""
            }
          ]
        }
      },
      "id": 202101060756
    },
    {
      "article": {
        "header": {
          "date_value": "6 Oca 2021 01:53",
          "title": "AÇILSIN GÖZLER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "AÇILSIN GÖZLER"
            },
            {
              "type": "metin",
              "text": "[AÇILSIN GÖZLER]\n            Zâhidin birinden, ağlayarak dinledim:\n            Sabah namazından dönerken, gün yeni yeni gözlerini açıyordu.\n\n            Yolda, ineğin birini zorla bir arabaya yüklemeye çalışan birilerine rastladım. İnek inat\n            ediyor, bir türlü binmiyordu arabaya.\n\n            Ben yaklaştım ve elimle ineğin alnını şöyle bir sıvazladım, inek sakinleşti ve direnmeyi\n            bıraktı. Daha da yaklaşıp ineği öptüm. Adamlar da ineği kolayca arabaya bindirdiler.\n\n            Ne yalan söyleyeyim ben de gururlandım ve kendi kendime \"Sabah namazının kerâmeti\n            işte, ben oldum gâlibâ\" dedim.\n\n            Eve geldiğimde anacığım ağlıyordu. \"Niye ağlıyorsun?\" dedim. Dedi:\n            \"İneğimizi çalmışlar!\"\n\n            İnek beni tanımıştı, ben ineği tanımamışım!\n\n            Tatlı tatlı gülmesi bitenlere, ikilik çıkarmadan bir iki kelâm edelim...\n\n            Ey beni okuyan,\n            Seni, adın ve soyadın, doğum târihin ve cinsiyetin kimliği ile tanımıyorum olabilirim.\n\n            Ama Seni tanıyorum ve sana \"yalnızca bir kişi\" imişsin gibi muamele etmeyecek\n            kadar da çok seviyorum seni güzeller güzeli...\n\n            İçinde \"Ben ve başkaları\" olan ayrılık rüyasından uyandığında, \"geçmişi\n            olan ve bir gün ölecek bir kişiyim\" yanılsamasından iyileştiğinde anlayacaksın.\n\n            \"Vallâhi O'nu görmeyen yok\" dedi, çok âşığın biri, \"Ama tanımayan\n            çok!\""
            }
          ]
        }
      },
      "id": 202101060153
    },
    {
      "article": {
        "header": {
          "date_value": "6 Oca 2021 00:29",
          "title": "KADRÎ•CANDAN BİLİNCE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/136723833_158172606074404_5509868530251303734_n_18136910782086875.jpg"
        },
        "main_article": {
          "quotes": [
            {
              "type": "baslik",
              "text": "KADRÎ•CANDAN BİLİNCE"
            },
            {
              "type": "metin",
              "text": "[KADRÎ•CANDAN BİLİNCE]\n            Her sonuç, doğrulanmak ister.\n            Her özne, kendini sınar ve kendi biricikliğinin, öteki biricikler karşısında ne anlama\n            geldiğini yoklar.\n\n            Bu sınama, O'nun varoluşunu duyumsayışıdır.\n\n            Evren, insan sûretinde kendini fark ediyor, bilinmeyi seviyor, tanınmak istiyor.\n\n            İşte kader, biraz da bu \"sınama özgürlüğü\" olsa gerek.\n\n            Men 'arefe nefse•hû\n            Feqad 'arefe rabbe•hû\n            O nedir bileyim ki ben (ne) olayım?\n\n            Kadrîmiz olmayaydı\n            Kaderimiz de olmazdı\n\n            Kendinin, kaderinin, insanın, evrenin kadrini, değerini candan bilene selâm olsun..."
            }
          ]
        }
      },
      "id": 202101060029
    },
    {
      "article": {
        "header": {
          "date_value": "5 Oca 2021 22:54",
          "title": "KENDİME TÂZE NEFES",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135777660_215281540200636_3566287570068967905_n_17951525788395058.mp4"
        },
        "main_article": {
          "quotes": [
            {
              "type": "baslik",
              "text": "KENDİME TÂZE NEFES"
            },
            {
              "type": "metin",
              "text": "[KENDİME TÂZE NEFES]\n            Sen farkındalığın ta kendisisin\n            Boşluk gibi...\n\n            O da hiçbir şey gizlemez\n            ve hiçbir şeyi kendine saklamaz\n\n            Dünün kaydını tutmaz\n            Geleceği de beklemez\n\n            Bütün geçmişi, anıları\n            Arzuları ve korkularıyla\n            Bağlandığın kişilik hissi\n            Sâdece zihnin hayâlî bir oyunudur\n\n            Zihnin mekanizmasını da\n            onunla sarmaş dolaş olmadan\n            tanımalı ve tam anlamalıyız.\n\n            Öz, devâsâ bir uzay gibidir\n            Uzaydan da büyüktür aslında\n            Zîrâ uzay onun içinde ve\n            O'nun tarafından algılanır\n\n            Kişilik hissine doğru bir bak da\n            Onun yapış yapışlığını algıla\n\n            Oysa ki Öz olduğunda\n            Öyle olduğunu anladığında\n            Hiçbir şey sana yapışamaz\n\n            Bunu kanıtlamak için niyet ederek\n            Ben•Sandığı.ndan çıkarak bak\n            Kendin gör, kendini gör\n\n            Şimdi ve burada\n            Hiçbir bağın ve ağırlığın olmaması hissi\n            Bu çok kolay çok hafif gelmeli sana\n            Çabasız ve kendiliğinden\n            Zaten olduğun gibi\n            Suyun selin akışı gibi\n\n            Öyleyse bağlantısız olma hissini\n            güçlendirmeye devâm et!\n\n            Açılmaya devam et\n            Açık kalmaya\n            Bırakmaya\n            Boş kalarak\n            Hafif ve özgür olmaya\n\n            Saf bilincin, bağlantı kurmayan alanında kaldıkça, kavramlar etkilerini, güçlerini\n            yitirir. Öz'ün yerinde, onun makamında kalırsan, o kendisi kendisini teyit edecek,\n            onaylayacak ve ispatlayacak ama ispatı sana olmayacak!\n\n            Öz'ü bilen, Öz'dür.\n\n            Ve o kalbinde...\n            Sana, senden yakın\n            Bir nefes bile yalnız kalmadın\n            Anladın anladın!"
            }
          ]
        }
      },
      "id": 202101052254
    },
    {
      "article": {
        "header": {
          "date_value": "4 Oca 2021 17:23",
          "title": "DOĞAL ÖZÜM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135300284_239140671131289_4325614649430584536_n_17904538150644554.jpg"
        },
        "main_article": {
          "quotes": [
            {
              "type": "baslik",
              "text": "DOĞAL ÖZÜM"
            },
            {
              "type": "metin",
              "text": "[DOĞAL ÖZÜM]\n            Mektubunda, aramızdaki duvarın yıkılmaya başladığını, bu sâyede kendini bana daha yakın\n            hissettiğini söylüyorsun. Fakat tam da kavuşacakken bir korku geldiğinden, çekindiğinden\n            bahsediyorsun.\n\n            Bir şey, zuhûr ettiği kaynağa dönmeye, hakîkate karışmaya çok güçlü bir çekim duyarken,\n            aynı zamanda O'na yaklaşmaya mâni bir direnç vardır; hem çekilir hem itilir.\n\n            Kalp kalbe çekim duyarken, zihin şöyle der:\n            \"Beni dinle! Bu fikri hiç beğenmiyor, bu ilişkiyi tasvip etmiyorum. Sen, bana\n            âitsin!\"\n\n            Zihin, bizden korktuğunu hisseder ancak senden korkmaz. Ne de olsa faturalarını sen\n            ödüyorsun!\n\n            Bize daha fazla yaklaşmaman için bütün numaralarını sergileyecek, gördüğü her nâhoş şeyi\n            söyleyecektir çünkü ilişkimiz onun varlığını tehdît eder.\n\n            Zihîn kendini şöyle savunur:\n            \"Ben, senin yaşam koçunum. Her ne isteğin varsa onları yerine getirmeye çalışan\n            benim. Varlığın resmen benim üzerime binmiş. Şimdi de kalkmış artık bana ihtiyâcın\n            kalmadığını mı söylüyorsun? Sen sâdece \"olmak\" mı istiyorsun? Pekâlâ bunun da\n            icâbına bakarız. Sen bi rahat ol, kontrol bende!\"\n\n            Ancak bütün bu gürültü, saf farkındalığın içinde olup biten zihin oyunundan başka bir\n            şey değildir. Bunu net bir şekilde görmelisin.\n\n            Zihninde kurgulanan Ben yanılgısı yâni bu sahte kimlik, \"Sen:Hakîkatin\n            Kendisi\" olduğundaki kudreti tecrübe etmeni hiç istemez.\n\n            Nasıl istesin, hayatta kalabilmesi, sanal varlığını devâm ettirebilmesi için, dikkatini,\n            enerjini, ilgini gerçek olandan başka yere çevirmeli, ikinci gündemler bulmalıdır.\n\n            Ama gerçeğin gücü yâni gerçek senin gücü zihnin sâhip olduğu herşeyden çok daha\n            büyüktür. Çünkü o da aynı gerçeğin içinde yüzen bir yanılgıdan ibârettir. İşte bunun\n            farkına varmalısın.\n\n            Zihnin, aslında senin düşmanın değil ama sen bir kişi olduğuna inanmaya devam ettiğin\n            sürece \"ikilik ve kışilik kandırmacasını\" sürdürme rolünü oynuyor.\n\n            Oyunun adı, \"Kaf Dağı'nın Ötesine Geçmek\"\n\n            Bu, yeryüzündeki en kadîm ve en büyük oyundur. Çünkü benlik dağının ardında, kendi\n            olmanın gizli hazînesi saklı. O da bilinmeyi istiyor ama ben sandığın, bu sandığın\n            üzerinde oturuyor, üzerine bastığın kapağı nasıl açabilirsin?\n\n            Oysa kendini geri kazanmak, kendin olan yaşamın farkına varmak için burdasın zâten!"
            }
          ]
        }
      },
      "id": 202101041723
    },
    {
      "article": {
        "header": {
          "date_value": "3 Oca 2021 18:41",
          "title": "NEFES ZAMANI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135042659_1824508731059118_6950340882982673670_n_17896379476733245.jpg"
        },
        "main_article": {
          "quotes": [
            {
              "type": "baslik",
              "text": "NEFES ZAMANI"
            },
            {
              "type": "metin",
              "text": "[NEFES ZAMANI]\n            Yaşam, senin işin değil yaşam senin nefesin! Bu nefeslerin toplamı durmaksızın akıyor;\n            zaman içine doluyor!\n\n            Bir kişi olduğuna inandığında, yaşamı sâhip olduğun bir şeymiş gibi hissedersin.\n            Dolayısıyla onu bir iş gibi koruyup kontrol etmeye çalışırsın.\n\n            Ancak kendi gerçek özünü farkettiğinde, yaşamın yaptığın bir şey değil de \"sen\n            olduğu\" anında netlik kazanır.\n\n            O, kendisinin ne olmadığını farkederek, kendisini bilir.\n\n            Nefesin gibi yaşam da kendiliğinden akar ve sen onunla birsin, onun farkındasın. Sâdece\n            onunla bir olarak akıyorsun. Fakat aynı zamanda bu değişimin, bu akışın tezâhür ettiği,\n            tezâhür etmemiş \"değişmeyen saf farkındalık\" olarak da yaşamın ötesindesin.\n\n            Varlığın akışına, yaşama \"direği yelden bir yapıda\" tanıklık ediyoruz. Bu\n            yapıda, en çok tekrarlanan eylemse, nefes. Peki hangimiz bunun için uğraşıyoruz?\n\n            Nefes almanın hiçbir çaba gerektirmediği, varlığın doğal hâli olduğu gibi aslında\n            \"öz olmak\" için de hiçbir çaba gerekmez.\n\n            Dolayısıyla bütün gayretler ve uygulamalar zihin için(de)dir, gerçek öz için değil!\n\n            Bu gerçek, zihninin hayâl edebileceği birşey değil. Neden biliyor musun? Çünkü zihnin\n            orada yok!\n\n            Sen zâten varmaya çalıştığın, zihninle olmak için çabaladığın o yerde bulunuyorsun;\n            O'ndasın! Kalbinin içinde bununla ilgili net ol, zerre şüphen olmasın!\n\n            Buna tam iknâ olduktan sonra, hiçbir şeyin meydana gelmediği yerden, bir şeylerin\n            meydana gelmiş gibi göründüğü o yere girebilir, rüyâya dalabilirsin ve aslında hiçbir\n            şeyin gerçekte olmadığını bilerek, görünüşte meydana gelen her şeyin tadını\n            çıkarabilirsin."
            }
          ]
        }
      },
      "id": 202101031841
    },
    {
      "article": {
        "header": {
          "date_value": "3 Oca 2021 11:11",
          "title": "MERKEZDEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135086874_2852857944937001_2634358080994248152_n_17901430831710288.jpg"
        },
        "main_article": {
          "quotes": [
            {
              "type": "baslik",
              "text": "MERKEZDEN"
            },
            {
              "type": "metin",
              "text": "[MERKEZDEN]\n            - •••\n\n            Kendini ne sandığın hakkında birşeyler duydum, teşekkür ederim. Ne var ki bahsettiğin\n            bütün bu hayat hikâyesi hâfızada saklanan, hayâl gücünün mârifetinden ibâret; hem ne\n            diyordu şâir sözü:\n\n            Yok bu şehr içre senin vasfettiğin dilber a güzel, bir perî-sûret görünmüş, bir hayâl\n            olmuş sana!\n\n            Hâfıza kendini hatırlayabilir mi?\n            Peki hâfızayı kullanan kim?\n            O da hâfızanın bir ürünü mü?\n            O da hatırlanan bir şey mi?\n            Ben kiminle konuşuyorum?\n\n            Uyuyor musun yoksa!\n\n            - Uyanmak için uyumak şart mıdır?\n\n            Cem'den önce fark lâzım, dağınıklığı tatmayan toplanmayı ne bilsin. Mâdem ki uyku\n            var demek ki uyanmak lâzım. Zîrâ inci ancak sedeften kabuğun içinde ortaya çıkar. Tohumu\n            toprak koynunda saklar, ağaran sabahı de gece ve insan vakti gelince...\n\n            - Sanki neden geldim ki bu dünyaya?\n\n            \"Ben bilinci\" sâdece madde içinde mümkün\n            Sâhibinden farkı yok! Madde dışında mülkün\n\n            Buraya yanılgıyı tatmak, dünyanın rengine aldanmak ve sonra bu tuzağı farkederek, onu\n            aşmak için geldik.\n\n            Doğasında saf olan bilinç, bütün bu hikâyenin ötesine geçmeyi deneyimlememiz için\n            görünüşte bir \"eksiklik oyunu\" yarattı.\n\n            Varlığın akışı olarak görünen bütün bu hayat, geçiciliğin bir oyunudur ve algılanan her\n            şey geçici pek çok nesnedir, sense geçenleri fark eden tek öznesin, bunu fark ettiğinde\n            eğleneceksin!\n\n            Hiçbir şey olmuyorken bile hiçbir şey olmayışını fark eden sensin!\n\n            İşte sahnelenen bu hayat oyunu sâdece bu gerçeği kalbinin içinde keşfetmen, kendinde\n            saklı güzeller güzelinin yüzünü açman ve her yüzden tasdîk etmen için var.\n\n            - Âmin"
            }
          ]
        }
      },
      "id": 202101031111
    },
    {
      "article": {
        "header": {
          "date_value": "2 Oca 2021 23:45",
          "title": "BU TUZ•AK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135123010_888572438350956_122496112028045728_n_18133000771177991.jpg"
        },
        "main_article": {
          "quotes": [
            {
              "type": "baslik",
              "text": "BU TUZ•AK"
            },
            {
              "type": "metin",
              "text": "[BU TUZ•AK]\n            Sana senden yakın geldim gene, can kulağından geçerek gönül evine konmuşum; ne de olsa\n            kuşlara serbest bir kapı bulmuşum...\n\n            Hem sen çağırmadıysan ne işim var bu toprak evde...\n\n            N'eyleyim ki insanlar, en fazla isteyip en az sâhip olduğu şeyler hakkında\n            okumaktan, tanrı misâfirini içeri buyur etmekten hoşlanıyorlar.\n\n            Bu günde bir kelime var beni kendine, seni bana çeken: \"Tuzak\"\n\n            Doğduğu dilde \"yakalamak\" manâsını okşuyor. Özellikle kuşları yakalamak üzere\n            hazırlanan düzene yakışıyor bu tuzak kelime.\n\n            Ne garip! Can kuşunu, hayat denen tuzakla beden kafesinde tutuyorlar.\n\n            Hayat uçuyor, kuşlar kafeste...\n\n            N'idelim kuş çok güzel ve hayat ancak kuşlara serbest...\n\n            Dünyâ zayıf kuşların tuzağı, âhiret de güçlü kuşların!\n\n            Ten tuzaktır, rûhumuz: av! Böylece\n            Rûhu, Rabbim kurtarsın her gece\n            [Cenâbı Mevlevî]\n\n            \"En güzel tuzak kuran benim\" bak diyor âyet\n            Bunda büyük bir sır var! Yorumlar isen şayet\n\n            Bu güzellik bir tuzak\n            Kapana kısıldık\n            Tüm zamanımızı\n            Güzelliğine hayran olarak\n            Bu bahçede yaşadık\n            Bunun bir düzen olduğunu\n            Farketmeden!\n\n            Oysa bir amacı var\n            O amaç da bizi içerde tutmak\n            Güzel bir tuzak\n            Bizim içimizde\n            Çünkü o tuzak\n            O tuzak biziz\n\n            \"Bir geçmişin yok!\" dedi, tuzağı elinde tutan: \"Çünkü her dâim şu\n            andasın!\""
            }
          ]
        }
      },
      "id": 202101022345
    },
    {
      "article": {
        "header": {
          "date_value": "2 Oca 2021 03:02",
          "title": "İSİMSİZ BİR DİĞERİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135325940_2835935493357857_6892046871351377994_n_17985851152323970.jpg"
        },
        "main_article": {
          "quotes": [
            {
              "type": "baslik",
              "text": "İSİMSİZ BİR DİĞERİ"
            },
            {
              "type": "metin",
              "text": "[İSİMSİZ BİR DİĞERİ]\n            - Mezarlıktaki taşlar üzerindeki ismin ne lüzumu var? Orası isimsiz bir yer olmalı değil\n            mi?\n\n            Kalanlar içindir, kalan anlar diyedir o isimler. Yâni o mezar taşı hal diliyle bize\n            diyor ki:\n\n            Nerede şimdi o ismi büyük olan falanca?\n            N'oldu; hîç oldu! Zamanında ne kadar büyük olursan ol, sen de bir gün böyle\n            olacaksın; uyanasın! Görenler için kabristan bir aynadır, hiçlik aynası.\n\n            Hiçlik aynasında bu vücut bir elbise, buna \"ben-benim!\" diyen, onun içinde\n            hapsolmuştur, esîrdir daha yaşarken kabirde ve azap içindedir.\n\n            Herkes gerçek ismini bilir, erdiği vakit, söylememek için imzâlar ölümcül akit:\n            Bir hâl bulduk; isimsiz\n            Görünürüz, resimsiz\n            Bu hâl zuhûr edince\n            Ne siz kaldı ne de biz\n\n            - İsim olmadan seslenince kimse bakmıyor, Allah bakar mı?\n\n            ALLAH’tan da istesen isminden de iste•sen\n            Seslendiğin ALLAH’tır! \"Her ad O'nundur!\" Bil•sen\n\n            Bir özelliği! Her ad görünür sıfat gibi\n            Benzerinin benzeri yok! Hepsinin sâhibi\n\n            - Ben Ali'yi çok seviyorum ama bunları öğrenmek çok zor geliyor!\n\n            Hiç gam yeme güzeller güzeli, insan yürüyerek öğrenir:\n\n            Siz evden çıktıktan sonra, ilk adımınızı attığınız yerden ayağınızı kaldırmasaydınız\n            buraya kadar gelebilir miydiniz? Anlayış yürüyüşü, idrak açılışı da böyle böyledir.\n\n            Aklımızın idrâk adımlarını atıp o attığımız yerden vazgeçmedikçe yürüyemeyiz. Geçerek\n            geldiğimiz bu adımlar bizi bir başka âleme getirir ki orada akıl rehberlik edemez.\n\n            Bu kifâyetsiz delîli terk ettikten yâni akıl denen çürük dişi söktükten sonra, öyle bir\n            ilim zuhûr eder ki, bu sefer de söz bu ilmi ifâde edemez olur.\n\n            Ve oraya varınca ne Alî kalır ne Muhammed ne din kalır ne diyânet! Zîra orası isimsiz\n            Muhammed’in, cisimsiz Ali’nin diyârıdır. Dahası..."
            }
          ]
        }
      },
      "id": 202101020302
    },
    {
      "article": {
        "header": {
          "date_value": "2 Oca 2021 00:56",
          "title": "İSİMSİZ BİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/135276553_161482598660250_2064043410119880969_n_18131946259146590.jpg"
        },
        "main_article": {
          "quotes": [
            {
              "type": "baslik",
              "text": "İSİMSİZ BİR"
            },
            {
              "type": "metin",
              "text": "[İSİMSİZ BİR]\n            Hitâbet, retorik hatta pazarlama derslerinde muhataba her zaman kendi ismiyle, hem de\n            ses tonunun en güzel vurgusu kullanarak hitâp etmek gerektiği öğretilir. Çünkü her insan\n            için dünyadaki en güzel isim, kendi ismidir.\n\n            Sanki bu beden, bu âlemde ilk göründüğünde, tenimizin üzerinde doğuştan bir etikette\n            ismimiz yazıyor gibi yapışıyoruz mübârek!\n\n            Eğer kendine gelmek, evren ömrünce süren bu derin uykudan uyanmak istiyorsan\n            \"sonradan olma\" her isim ve sıfatı bir kenara bırakmalısın.\n\n            Dilimizde \"sonradan görme\" diye bir deyim var. En çok, hak etmediği bir\n            zenginliğe kavuşmuş, türedi, şımarık, görgüsüz kimselere yakışır ki halk içinde pek de\n            mûteber bir nesne değildir.\n\n            \"Sonradan olma\" da özneye itibar eden hakikat dilinde mûteber bir nesne\n            değildir.\n\n            Yapışanı çıkarmak için çok basit bir uygulama:\n\n            Gece uyumadan son iş, sabah uyandığınızda ilk iş kendinizi isimsiz (noname) olarak\n            düşünün, hissedin! Bir süre o derin boşlukta kalın, buraya biraz alışınca birden bir\n            alan açılacak ve benliksiz bu alanda kaldıkça aydınlanacaksınız.\n\n            Çünkü isminiz bu dünyada en çok duyduğunuz ve en çok duyurduğunuz sihirli kelimedir.\n            Söylene söylene, en kadim zikir, bir nevi mantramız oluyor, bildiğin put oluyor yâ hû!\n\n            Eşyânın ismini değil, kendini bilmek zikir\n            Meleğin ibâdeti geçersiz! Eyle fikir\n\n            Halbuki seni hatırlayan son insan öldüğünde ismin de anılmaz oluyor; yok ki o harflerde\n            üstünlük özü, sâdece târif içindir \"adınız-soyadınız\" sözü!\n\n            Giyindiğin zihin-bedenin etiketi olan bu isme yapışırsan, mezar taşında Huve'l Bâki\n            (O kalır) altında görünme tarihi üstünde sâde kuru bir adın kalır yâni parantez içinde\n            hapis kalırsın güzeller güzeli...\n\n            İsimsiz devâm edecek..."
            }
          ]
        }
      },
      "id": 202101020056
    },
    {
      "article": {
        "header": {
          "date_value": "1 Oca 2021 10:07",
          "title": "İKİLİK GİRMESİN ARAYA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/134788173_224513929116768_8172261822016559891_n_17881475350981002.jpg"
        },
        "main_article": {
          "quotes": [
            {
              "type": "baslik",
              "text": "İKİLİK GİRMESİN ARAYA"
            },
            {
              "type": "metin",
              "text": "[İKİLİK GİRMESİN ARAYA]\n            Melâmet meydânıdır, helak yurdu bu\n            Her şeyine oynayan has kumarbaz yolu bu\n            \"Ben bir gizli hazîneydim\" ile başlar mâcerâ bu\n            O ve BEN! Bir ömür biriktirdiğimiz yanılgı bu\n\n            Çünkü iki hazînesi olan, birini kaybetmedikçe diğerinin kıymetini bilemez...\n\n            Hakk'ın fıtratı ile dokudu cismini\n            Boyanılacak Hak renk biliriz ismini\n\n            Söz vermektir dinin başı! Sözünde durmak sonu\n            Kendini unutan, kendi ateşe atar onu\n\n            El ele ve El HAKK’a! \"Eli tutan\" anladı\n            \"ALLAH’ın ipidir bu! Her ilmiğin HAK adı\n\n            \"Hikmet şehri benim\" der RESÛL kapısı ALÎ\n            HAK diyor: \"\"HANÎF DÎNÎ bilmez çoğu ahâli\"\n\n            Yedi uyura âit bir yerdi O mağara\n            Bir adı da KALP Şehri! Ömrünce onu ara\n\n            Sendeki Alî’dir bil hem kapı hem mağara\n            Bütünleş de hem yüzün hem yeryüzü ağara\n\n            Alî bâb-ı velâyetdir, içi nûr-i nübüvvettir, merâm, ol Şâh'a vuslattır ve kapıdan\n            başka yerden eve giren hırsızdır!"
            }
          ]
        }
      },
      "id": 202101011007
    },
    {
      "article": {
        "header": {
          "date_value": "1 Oca 2021 03:52",
          "title": "MERHEM-İ MERHAMET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "MERHEM-İ MERHAMET"
            },
            {
              "type": "metin",
              "text": "[MERHEM-İ MERHAMET]\n            Varlığını, \"kişi\" olmanın gürültüsünden, ikincinin korkusundan sevgiyle\n            temizleyen insan, ayrılık cehenneminden kurtulmuş, birlik cennetini bulmuştur.\n\n            Herşey sevgiyle yıkanıyor zîrâ aşk var hamurumuzda:\n\n            O Allah, kullarına pek merhametlidir\n            [Bakara: 207'den]\n\n            Gerçek sevginin zıddı yoktur, böylesi sevgi haddi aşınca nefret değil merhamet olarak\n            görünür.\n\n            Ayırmadan herşeyi seven, herkesi affedenin pek merhametli (Rahmân) ağacından, âlemlere\n            rahmet olan (Rahîm) meyvesi görünür.\n\n            Sevginin kantarı fedakarlık ise, kanıtı merhamet olarak görünür.\n\n            Bu yüzden bir insanın gelebileceği en yüksek makam, güvenilir insan olmaktır! Ve insan\n            olmak EL-EMÎN nûruyla \"âlemlere rahmet\" olarak merhameti giyinmek demektir.\n\n            Cümle âlem bir bütündür ve bu BİR'in içinde öteki biri, öbürü, başkası yâni BÜTÜN\n            içinde yabancı biri yoktur!\n\n            Tut ki gerçeğe susamamışım, firâk ateşine yanmamışım fakat senin merhamet şerbetiyle\n            dolu kadehin dönüp durmaz mı? Herkese sunulmaz mı?\n\n            Kulundur; merhamet eyle...\n\n            Ey kulum,\n            Senden ümit kesmem,\n            Kalbinde \"merhamet\" adlı bir çınar vardır...\n\n            Dilersen bakmaya Rabbin yüzün karasına\n            Merhem-i merhamet sür isyân yarasına"
            }
          ]
        }
      },
      "id": 202101010352
    },
    {
      "article": {
        "header": {
          "date_value": "1 Oca 2021 01:34",
          "title": "HOŞ•GELDİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/134221604_516877412562229_167236062227294471_n_17852216576456075.jpg"
        },
        "main_article": {
          "quotes": [
            {
              "type": "baslik",
              "text": "HOŞ•GELDİ"
            },
            {
              "type": "metin",
              "text": "[HOŞ•GELDİ]\n            Mâdem perde-i gayb açılmış olsa, hiçbir kimsenin bir kimseyle alay etmeye aslâ mecâli\n            kalmaz, herkes birbirini mâzur görür idi, şimdiden aç perdeni, aşk perdesinden gör\n            göreceğini.\n\n            Neler neler yaşayıp süzülerek gelen, esîr-i gurbet-i nâlân olan insanı hor görme, hoş\n            gör...\n\n            En yakınından başla, omuzlarını iki elinin arasına al, gözlerinin tâ içine b•akarak\n            içine karıl, sesinle sarıl:\n\n            - Sen burda garîp mi kaldın...\n            Ne yaparsın bu daracık yerde güzeller güzeli!\n\n            Anlarlar mı deme\n            Anlayan anlar merak etme\n            Sen muhabbetini eksik etme\n            Ordan söyler burdan duyar gam yeme"
            }
          ]
        }
      },
      "id": 202101010134
    },
    {
      "article": {
        "header": {
          "date_value": "31 Ara 2020 12:19",
          "title": "SIRLARIN GÜL BAHÇESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/134701180_443855993644995_5869058065880755673_n_17976410383337088.jpg"
        },
        "main_article": {
          "quotes": [
            {
              "type": "baslik",
              "text": "SIRLARIN GÜL BAHÇESİ"
            },
            {
              "type": "metin",
              "text": "[SIRLARIN GÜL BAHÇESİ]\n            Sana senlik adını çünkü taktın\n            Ateşi kendi elin ile yaktın\n\n            Bu sende ben diyen bil, sen değilsin\n            Sen olsan, can değilsin, ten değilsin\n\n            Eğer senlik senin olursa kabın\n            Kamu âlem senin olur hicâbın\n\n            Cihanın gözü sensin, gözün aç•bak\n            Ki göz•bebeğinin nûru durur Hak\n\n            Gören gözdür desen, bu söz değil\n            Gören göz bebeğidir, göz değil\n\n            Ne kim görünse göze, gören oldur\n            Heman bu göz arada ona yoldur\n\n            Görünen cümle ol durur, gören ol\n            Kovan oldur, alan oldur, veren ol\n\n            Cihan insan durur, insan cihandur\n            Söz anlayana, bu bir söz hemandur\n\n            Hak için niyyet ettim, Hak'da her dem\n            Tamam ettim sözü vallahu a’lem\n\n            - Cihân aynasında gördüğümün aslını göster bana...\n\n            Varlık, insanın aynasıdır. Neye baksan kendini görürsün. Aynaya kızıp tükürürsen kendini\n            bulanık görürsün!\n\n            Cihân ve insan arasındaki ceset perdesini aradan çek, suyun düğümünü çöz!\n\n            Aynaya baktığında yüzünü gördüğün an\n            Ayna ortadan kalkar! Aynen böyledir cihân"
            }
          ]
        }
      },
      "id": 202012311219
    },
    {
      "article": {
        "header": {
          "date_value": "31 Ara 2020 04:21",
          "title": "EHLİNE HAS SOHBET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/134107064_4207500052612430_9135917593359516929_n_18040671658304034.jpg"
        },
        "main_article": {
          "quotes": [
            {
              "type": "baslik",
              "text": "EHLİNE HAS SOHBET"
            },
            {
              "type": "metin",
              "text": "[EHLİNE HAS SOHBET]\n            Bizlere \"Allah’ı Allah’la zikret\" dendiği için, Allah’ı biz zikreder değiliz,\n            Allah bizlerden zikretmektedir. “Lâ havle velâ kuvvete illâ billah\" kuvvet ve\n            kudret sahibi olanın biz değil, Allah olduğu böyle anlaşılır.\n\n            Fiillerin mirâcı, abdest alırken \"senin elinden seni nasıl yıkadığını\"\n            seyretmektir. Namazda, kıyamını, rükûunu, secdeni senin mazharından nasıl\n            tadîl-i erkân ile yaptığını kendi mazharından seyretmektir.\n\n            Zira bir iş yaparken, fiillerin fâilini düşünmek ve ona göre hareket etmek elbette\n            günbegün kişiyi bunları seyredecek bir hale getirecektir. İlimde \"Fiillerin fâili\n            Allah’tır\" dedikleri halde, bazı kişiler fiili ayrı fâili ayrı mütalaa\n            ettiklerinden açığa çıkan fiilleri kişilere nispet ederek ilimden öteye geçemiyorlar.\n\n            \"Allah kullarından lâtif olduğu için\" [Şûrâ:19'dan] O'nun fiilleri\n            de fâilliği ile bir mazhardan tecellî ettiği için pek lâtiftir.\n\n            Sen yalnız zâhir mazharı görür de lâtif olan tecellî edeni göremezsen, bil ki lâtif olan\n            fâil ve fiilin o mazharın istidâdına göre, o mazhardan tecellî ettiğini henüz idrâk\n            edememişsin demektir.\n\n            Bu zevkin sâhibi, artık kıldığı namazları Rabbini görüyormuş gibi değil bizzât görerek\n            icra eder. İnsanlığın târifi bunu, namazın tadîl-i erkânında îzâh etmişlerdir.\n\n            Rükûda iken kulun üç defa:\n            \"Subhâne rabbiyel azîm\"\n            \"Bütün sıfatlardaki yüceliğini gördüm. Bu gördüğüm içkin sıfatlardan tecellî\n            ettiğin halde hiçbirine benzemesin. Bunların hepsinden aşkın ve yücesin\" sözüne\n            karşılık,\n\n            Hakk’ın:\n            \"Semi Allahu li-men hamidehu\" demek sûretiyle \"İşittim kulumun\n            hamdini\" diyerek kulun dilinden kula cevap vermesi, kul ile Rabbinin, yüzü ile\n            özünün karşılıklı konuşması değilse ya nedir?\n\n            Ancak bu zevke sahip olanlar fiil ve sıfat miraçlarını iç içe yapmış olurlar\n\n            Neylersin... İçin dışa zuhûrâtı ile herkes içerde ördüğünü dışarıda görüyor güzeller\n            güzeli:\n\n            Görünen sıfâtındır\n            Onu gören zâtındır\n            Gayri ne hâcetindir\n            Sen seni bil sen seni"
            }
          ]
        }
      },
      "id": 202012310421
    },
    {
      "article": {
        "header": {
          "date_value": "29 Ara 2020 02:52",
          "title": "TOPRAK YOLU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/133434949_236542294544913_8828960872297702362_n_17919220876498457.mp4"
        },
        "main_article": {
          "quotes": [
            {
              "type": "baslik",
              "text": "TOPRAK YOLU"
            },
            {
              "type": "metin",
              "text": "[TOPRAK YOLU]\n            Hem RAHMÂN hem RAHÎM’in doğduğu rahmettir\n            Ve bütün âlemlere rahmet olan AHMED’dir\n\n            M ا م yâni su demektir dalga dalga cereyan\n            \"Arş, su üstünde durur\" diyor ilâhî beyân\n\n            \"Her diriyi biz sudan yarattık\" diyor RAHMÂN\n            Diri kalmak istersen AHMED’den dile amân\n\n            AMÂN ile MUHAMMED bu yüzden aynı eder\n            Her biri doksan iki! Harf harf toplarsan eğer\n\n            Söz verdiğin RABB’ini hatırlamaktır zikir\n            Sana Şah damarından yakın O! Eyle fikir\n\n            Hazreti’ni gaflettir arzda en büyük günâh\n            Tövbe et! Özür dile özünden; O’dur İLÂH\n\n            Secde, yeri öpmektir toprak tene girerek\n            Rahmet olana mutlak toprağa düşmek gerek\n\n            Mutlak bile bak gökte kalmayıp yere indi\n            Penceresiz toprak bir evi mesken edindi\n\n            HAK bile HAK’tan başka benzemezken kimseye\n            Kendini bir aynada görmek istedi! Niye?\n\n            \"M\" denen suya baktı o Bir•Tek olan EHÂD\n            AHMED oldu gördüğü sûrete verilen ad\n\n            Son yanan mumun nûru ile aynıdır ilk nûr\n            Nûr sayısı artmadan NÛR ÜSTÜNE NÛR olur\n\n            MUHAMMEDibnABDULLAH bu NÛR ile eşittir\n            Bu nûr kimde parlarsa HAK indinde reşittir\n\n            KIYÂMET tanımıdır MUHAMMED’in kendisi\n            Âlemlere bürünmüş! Âlemin efendisi\n\n            Kâinâtta ÂLÎ’dir RÛH! Ve MUHAMMED'e TURAB\n            İkisinin toplamı bu yüzden ediyor RAB\n\n            Şâh-Merdân, Ümmü ebûhâ Cenâb-ı Betül Sultân, Ehl-i Beytinden dûr eylemeye amân yâ rabbî\n            amân..."
            }
          ]
        }
      },
      "id": 202012290252
    },
    {
      "article": {
        "header": {
          "date_value": "28 Ara 2020 22:19",
          "title": "ÖZ•CANDAN İNCİLER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/134096908_1080959319017506_564889727887863698_n_17873770343121588.mp4"
        },
        "main_article": {
          "quotes": [
            {
              "type": "baslik",
              "text": "ÖZ•CANDAN İNCİLER"
            },
            {
              "type": "metin",
              "text": "[ÖZ•CANDAN İNCİLER]\n            Bilinmeyi seven bir noktanın, bir damla su yüzünden, toprağa düşmesiyle başladı bütün\n            hikâye; formsuz özün giyindiği ilk don!\n\n            Secde yeri öpmektir toprak tene girerek\n            \"Rahmet\" olana mutlak toprağa düşmek gerek\n\n            Yağmur düşen toprak, misss gibi hayat kokuyor hâlâ...\n\n            Bir yazara şöyle dense ne hisseder acaba?\n            \"Sizin vasıtanızla kendini ifâde eden bu güzel cümle için hayli müteşekkirim güzel\n            insan.\"\n\n            İşte hayat(ın) dolu cümlesi:\n            Ben, bütün hayat kıvılcımlarını yayan aşkın ve ateşli doğurgan gücüm. Bana ölüm yok ama\n            onu dağıtan da benim.\n\n            Dört bir yanda hikmetle kolan vurup kanat çırpan benim. Çayırlara yayılan güzelliğin\n            bağındaki o dipdiri ve ateşli öz benim.\n\n            Suda parıldar; güneşte, ayda ve yıldızlarda yanarım. Gözün göremediği rüzgarın gizemli\n            gücü benimdir. Bütün hayat soluğunu ben beslerim. Bütün yeşilliklerde, bütün çiçeklerde\n            ben soluk alıp veririm.\n\n            Sular canlıymış gibi aktığında o benimdir. Bütün dünyayı tutan şu sütunları ben\n            yükselttim. Esen yellerin ardındaki gizli güç benim; benden kaynaklanır onlar.\n\n            İnsan soluklanarak yürürse, ateş de işte öyle; benim soluğumla yanar. Bütün bunlar,\n            içlerinde ben olduğum için, onların hayatlarından olduğum için yaşarlar.\n\n            Her görünende kendini ifâde eden, başka başka yüzlerde açığa çıkan benim.\n\n            Ben hikmetim. Her şeyin kendisinden türediği, yıldırım gibi düşen sözün gümbürtüsü\n            bendendir. Ölmesin diye her şeyin içine yayılan dirilik benim. Ben hayâtım.\n\n            Yeşil: Eski Türkçe yaş-ıl \"yaş bitki rengi'nden tâze can buluyor ki dirilik\n            yâni hayat ALLAH’ın HAYY ismidir.\n\n            Yeryüzü suyla yeşil ve yeşil HIZIR demek\n            İlyas'ı bulmak için sarfet ömrünce emek\n\n            Kesilip odun olur yeşil olmayan ağaç\n            Yağmur, rahmet aynı söz! Kurumadan çiçek aç\n\n            \"İnsan, kendi gerçeğini görmek için sahnede görünüyor\" dedi ayna taşıyan yazar\n            gülümseyerek, \"herkes hemen selfie çekmeye başlıyor!\""
            }
          ]
        }
      },
      "id": 202012282219
    },
    {
      "article": {
        "header": {
          "date_value": "28 Ara 2020 06:16",
          "title": "BEN HUZURSUZUM I+I",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "BEN HUZURSUZUM I+I"
            },
            {
              "type": "metin",
              "text": "[BEN HUZURSUZUM I+I]\n            Ben huzursuzum çünkü o \"ben\" hep huzursuzdur. Huzursuzum çünkü ego beni,\n            şimdiden yâni huzurun adresinden uzak tutuyor, işini iyi yapıyor.\n\n            Peki şimdi nasıl huzurlu olabilirim?\n            Şimdi ve şu andaki iş ve oluşla barış yaparak. Unutmayın, hayat oyununun oynandığı alan\n            sâdece şimdi'dir. Başka hiçbir yerde ve hiçbir zamanda bu oyun oynanamaz.\n\n            Bu dünya hayâtı sâdece bir eğlenceden, bir oyundan ibârettir. [Ankebût:64'den]\n\n            Geçmişte yaşamak, bugün ölmek demektir oysa hayat, ölmeye değmez. Dünya dün, âhiret\n            yarındır, gerçek sâdece şimdi ve burada yaşanır. Şimdi, nefes alabildiğim tek zamandır,\n            3 sene önceki nefes, 3 gün sonraki nefes \"direği yelden yapı\" için abesle\n            iştigaldir.\n\n            Gerçek özgürlük ve ızdırâbın sonu, şimdi, şu anda her ne hissediyor ve\n            deneyimliyorsanız, onu tamamen siz seçmişsiniz gibi kabul edin ve seve seve yaşayın!\n\n            Şu anla barış yaptığınız anda neler olduğunu görün; neler yapabileceğinize veya daha\n            doğrusu hayatın sizin aracılığınızla neler yapabileceğine bir bakın bakalım.\n\n            Yaşam sanatını özetlemek için, bütün başarıların ve mutluluğun sırrını vermeye sadece üç\n            kelime yeter: \"Yaşamla Bir Olun\"\n\n            Hayatla bütünleşmek, şimdiyle bütünleşmektir. O zaman kimsenin ayrı ayrı hayatlar\n            yaşamadığını aslında hayatın sizin sâyenizde yaşadığını görürsünüz. Yâni hayat bir\n            dansçıdır (özne) ve bu anlamda siz de dansın kendisi oluyorsunuz (nesne)\n\n            Hâsılı nerede bir mutsuzluk, huzursuzluk varsa orada mutlaka bir benlik hikayesi\n            yaşıyor, ego senaryosu oynanıyordur.\n\n            Varlığın sevinci, kendi doğal halidir bu! Yâni sebepsiz mutluluk, dâimî huzur elde\n            edilecek bir şey değil görülecek, fark edilecek bir şeydir.\n\n            Yapıştığın hikâyeni bırak, bir yaşayanı olmayan akışta zâten mutlusun güzeller güzeli..."
            }
          ]
        }
      },
      "id": 202012280616
    },
    {
      "article": {
        "header": {
          "date_value": "27 Ara 2020 20:42",
          "title": "BEN HUZURSUZUM I",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "BEN HUZURSUZUM I"
            },
            {
              "type": "metin",
              "text": "[BEN HUZURSUZUM I]\n            Şimdi bu cümlenin altını yoklayalım, ben neden huzursuzum bir bakalım?\n\n            Huzurlu ve mutlu olabilmem için, öncelikle hayatımda olması gereken bazı şeyler var.\n            Bunun henüz olmaması beni üzüyor. Belki de bu üzüntüm sayesinde beklediğim sonunda olur\n            kimbilir?\n\n            Geçmişte olmaması gereken bir şey oldu ve bu beni çok üzüyor. Eğer o olay olmasaydı,\n            şimdi ne güzel huzur içinde olurdum.\n\n            Şu anda olmaması gereken bir şey oluyor ve şimdi huzurlu olmamı engelliyor\n\n            Huzurlu olabilmem için senin bunu yapman veya şunu yapmaman gerekiyor! Bunu henüz\n            yapmadığın için sana kırgınım. Belki bu kırgınlığım sâyesinde artık bunu yaparsın!\n\n            Geçmişte yaptığın (veya yaptığım) söylediğin ya da yapmadığın bir şey, şimdi mutlu\n            olmamı engelliyor.\n\n            Şu anda yaptığın ya da yapmadığın bir şey, mutlu olmamı engelliyor.\n\n            Yukarıdaki örnek senaryoların hepsi şu anda huzur içinde olamayacağınıza, tamamen\n            kendiniz olamayacağınıza sizi inandırmak için, egonun uydurduğu hikâyelerdir.\n\n            Huzur, şimdi ve burada hazır olanda olur, bu yüzden huzur içinde olmak ve kendiniz olmak\n            aslında aynı şeydir.\n\n            İçerden fit verip duran ego der ki:\n\n            Belki gelecekte bir gün, huzurlu olabileceğim; eğer bu ya da şu olursa ya da ben, buna\n            veya şuna sâhip olursam huzur içinde olabilirim. Geçmişimde olan bir şey yüzünden asla\n            huzurlu olamayacağım.\n\n            Çoğu insan hikâyesi aynı şarkının nakaratı gibidir: \"Şâd olup da gülmedim. Ben hiç\n            huzur bulmadım\"\n\n            Ego, huzurlu olmak için tek fırsatının şimdide olduğunu bal gibi bilir de bilmezlenir.\n            Çünkü sizin şimdiyi keşfetmenizden ödü kopar. Sonuçta huzur, egonun sanal varlığının\n            sona ermesidir.\n\n            Pekiii şu anda nasıl huzur içinde olunur?\n\n            Az sonra...\n            😊"
            }
          ]
        }
      },
      "id": 202012272042
    },
    {
      "article": {
        "header": {
          "date_value": "27 Ara 2020 03:04",
          "title": "BOŞLUKTA IŞIYAN MERDİVEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/133593200_407273257059481_5059453776687362827_n_18054837457263913.jpg"
        },
        "main_article": {
          "quotes": [
            {
              "type": "baslik",
              "text": "BOŞLUKTA IŞIYAN MERDİVEN"
            },
            {
              "type": "metin",
              "text": "[BOŞLUKTA IŞIYAN MERDİVEN]\n            Allah, göklerin (formsuz) ve yerin (form) nûrudur\n            [Nûr:35'den]\n\n            Allah, kendini nur yani algılanabilir âlemdeki yansıması olan \"ışık\" olarak\n            târif ediyor.\n\n            Işık kaynağı olan güneş bulunduğu halde, uzay neden karanlık hiç düşündünüz mü? Çünkü\n            ışık, havada ya da boşlukta görünmez ancak bir cisme çarpınca kendisini gösterir.\n            Aslında biz hiçbir zaman cismi görmeyiz. Gördüğümüz cisimden çarpıp yansıyan ışıktır.\n            Peki ya gören ışıktan farklı mı?\n\n            Gölge, duvara bitişiktir. Dış yüzünü gölge bil, aslı olan ışıkta yok et; iki yüzlü olma!\n            [Cenâbı Mevlevî]\n\n            Üzerine henüz farkındalık ışığı düşmediğinden, karanlıkta bir ipi yılan sanarak\n            korkmamız gibi, dünya uykusundaki insan, hem kendisi mahpus hem kendine gardiyan.\n\n            Hapisten kaçmak isteyenler için, boşluğa dizilmiş merdiven bunlar:\n\n            Şeyler sâdece birer yanılsama\n            Asılları ışıkta görülebilen yansıma\n\n            Bir halatı yılanla karıştıran\n            Veya dünya yalanına aldanan\n            Aynı karanlıktır, cehâletten doğan\n            Karanlıkta yoğu var sanman doğal\n            İpi gördüğünde yılandır kaybolan\n\n            Güneşte parıldayan su\n            Sedefte bir gümüş damarı\n            İp sûretinde yılan var zannı\n            Benden dünya akıp gidiyor\n            Işık geldi karanlığı yuttu\n\n            İçimde çözülüyor herşey zamanla\n            Bir bilezik eriyince altına\n            Bir testi kırılınca toprağa\n            Bir dalga her zaman suya\n            Ve nihâyet damla denize damlar\n\n            Yapılan bozulur, her binâ yıkılır\n            Başlayan biter, toplanan dağılır\n            Zamansız boşluk hep bâki kalır\n\n            Nasıl ki sessizlik, bütün seslerin doğduğu ve sonunda hepsinin yutulduğu yerdir. Nasıl\n            ki karanlık, ışığın varlığında özümsenir. Gerçeği bir kez anlayan da gerçek tarafından\n            öylece özümsenir! Geriye hiç doğmamış saf farkındalık kalır.\n\n            İşte var•sayılan filmin özeti:\n\n            Herşey karanlıkta idi\n            İnsan, parıldayan ışıkta gülümsedi\n            Herşey aslına geri döndü\n            Kalan Hiç•Bir•Şey görünmedi"
            }
          ]
        }
      },
      "id": 202012270304
    },
    {
      "article": {
        "header": {
          "date_value": "26 Ara 2020 22:17",
          "title": "FARKINDALIĞIN KALBİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/132802358_511498093143885_177873881472280470_n_17890374781811266.jpg"
        },
        "main_article": {
          "quotes": [
            {
              "type": "baslik",
              "text": "FARKINDALIĞIN KALBİ"
            },
            {
              "type": "metin",
              "text": "[FARKINDALIĞIN KALBİ]\n            Olan ve henüz olmayan her şeyin şâhidi kim?\n            Evet saf farkındalık bu\n            Bütün zincirleri çözecek\n            Bütün bağlardan kurtaracak biliş bu\n\n            Zihin-beden ve kişilik bu olsun istiyor\n            Ve şu olmadı diye de acı çekiyor\n            The mind desires this\n            And grieves for that\n\n            Bir şeyi kucaklar, kendine çeker\n            Ve diğer bir şeyi hor görür, itekler\n            It embraces one thing\n            And spurns another\n\n            Şimdi öfke hissediyor\n            Şimdi de mutluluk\n            Now it feels anger\n            Now happiness\n\n            İşte bu şekilde bağlanırsın\n            Dünyanın rengine aldanırsın\n            In this way you are bound\n\n            Ama zihin hiçbir şey istemediğinde\n            Hiçbir şey için acı çekmeyecektir de\n            Yapışan arzu yoksa yapışacak acı da yok\n            But when the mind desires nothing\n            And grieves for nothing\n\n            Neşe ve öfke olmadığı zaman\n            Ve hiçbir şeye sıkı sıkı sarılmayan\n            When it is without joy or anger\n            And grasping nothing\n\n            Hiçbir şeyi geri de çevirmez\n            Ne tut ve yapış ne de bırak ve itekle\n            İşte o zaman özgürsün\n            Turns nothing away\n            Then you are free\n\n            Zihnin dikkati çekildiğinde\n            Algıladığı her şeye bağlandın\n            When the mind is attracted\n            To anything it senses\n            You are bound\n\n            Dikkatin içerde kaldığında\n            Cazibe olmadığı zaman\n            Özgürsün\n            When there is no attraction\n            You are free\n\n            Ben olmayan yerde\n            Özgürsün\n            Where there is no I\n            You are free\n\n            Nerede ben ve benim varsa\n            Dikkatin oraya aktığında\n            Bağlandın ve hapissin\n            Where there is I\n            You are bound\n\n            Bunu bir düşün istersen\n            Duyması uyması çok kolay\n            Consider this\n            It is easy\n\n            Hiçbir şeyi kucaklamayın\n            Lâ talebe\n            Embrace nothing\n\n            Hiçbir şeyi geri çevirmeyin\n            Ve lâ redde\n            Turn nothing away"
            }
          ]
        }
      },
      "id": 202012262217
    },
    {
      "article": {
        "header": {
          "date_value": "26 Ara 2020 09:58",
          "title": "KENDİME FISILTI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/133071051_832564710855752_8071791437643427397_n_17884838947912919.jpg"
        },
        "main_article": {
          "quotes": [
            {
              "type": "baslik",
              "text": "KENDİME FISILTI"
            },
            {
              "type": "metin",
              "text": "[KENDİME FISILTI]\n            İşitecek kulağı olanlar\n            Kalbime doğanları\n            Bana bulaşmadan duydular\n            Aklın hiç haberi olmadan\n            Ne de bir hisse uğramadan\n            Kendiliğinden doğanları\n            Kendiliksiz gelenler duydular\n\n            Önce derin bir nefesle yavaşla, sessizliği dinlemeden, sessizlikte demlenmeden devâmını\n            getirme, çünkü bir yarısı sende saklı bu cümlenin...\n\n            Ne geçmişin ezberini çoğalt, mezarlıkta dolaş. Ne de geleceğin merâkı, hayâlin tamîriyle\n            uğraş!\n\n            Nasıl ki sessizlik, bütün seslerin doğduğu ve sonunda hepsinin yutulduğu yerdir. Nasıl\n            ki karanlık, ışığın varlığında özümsenir. Gerçeği bir kez anlayan da gerçek tarafından\n            öyle özümsenir!\n\n            Evreni çepeçevre sarmalayan sonsuz ve sınırsız boşluk, bir testinin topraktan evinin\n            içine hapsolsa, şu gerçek değişir mi? Testinin içi de boş, dışı da!\n\n            Peki ya bunu anlayamadan terkibi dağılırsa?\n            Ne zaman doğmuştu ki?\n            Testici de toprak mı biter!\n\n            Ben testiyim sanarak sınırlandırdığı boşluk, topraktan sınırın kırılmasıyla yine\n            \"sâdece boşluk\" hâline dönüşür. O topraktan sınır, zihin-beden kalıbının, bir\n            geçmişi ve geleceği olduğuna inanan \"ben sanma\" rüyâsıdır.\n\n            Henüz uyanmayanlar, gökyüzünü bulutlarla, havayı da içinde yüzen toz zerreleriyle bir\n            tutarlar, gökyüzünün bulutlu, havanın da kirli olduğunu sanırlar.\n\n            Uykunu yeterince aldıysan kendinden dinle şimdi kaynağın, bu bedenden görünmesinden çok\n            önceki mâcerâsını:\n\n            Su, toprağı bilir mi? Bir çakıl taşı, altını tanıyabilir mi? Ya bir nilüfer, dikenin\n            dokusundan haberdar mıdır? Peki bir ceylan gülü sevebilir mi? Hangi canlı diğerinin\n            varlığını onurlandırabilir, sâdece vâr olduğunun farkında olarak minnettâr olabilir?\n\n            Elhamdulillah bileceksen bir bunu bil yeter: Evren, senin üzerinden kendini biliyor,\n            varlık kendini farkediyor!\n\n            Ezelde nokta olduğun, lâ-mekân illerinden,\n            patlayan yıldız tozundan beri hava, ateş, su, toprak, bir câmi olarak sende toplanmayı\n            ve senin de bu deme gelmeni, nihâyet senin sâyende kendini bilmeyi, fark edilmeyi\n            bekliyor.\n\n            Eveeet ey cân, beklenen sensin, üzerine ışık düştü ve işte geldi artık o an; uyan!"
            }
          ]
        }
      },
      "id": 202012260958
    },
    {
      "article": {
        "header": {
          "date_value": "26 Ara 2020 05:57",
          "title": "KENDİNE DÖNMEK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/132878346_1022083524966033_946530439453556130_n_17852597864409702.mp4"
        },
        "main_article": {
          "quotes": [
            {
              "type": "baslik",
              "text": "KENDİNE DÖNMEK"
            },
            {
              "type": "metin",
              "text": "[KENDİNE DÖNMEK]\n            Dervişleri andıran bir kuş gördüm, uçuyordu aşk ve irfan kanadını çırpa çırpa...\n            Yüceliğimi yadırgadı çünkü uçmakta diretiyordu. Adanmışlıkla sorunca dedim ki: Kes\n            kanatlarını yokluk makasıyla!\n            [Cenâbı Mansûr]\n\n            - Kanatsız, yok oluşla yukarıya mı yuva yapar kuşlar? Peki helezonik bir girdapla kendi\n            üstüne düşer mi insan?\n\n            Semâ'da vecde gelince kim bilir ne görüyor semâzenler?\n\n            Ucundan tutuşan ateşli çubuğu hızla çevirsen kesintisiz ışık görünür, halbuki nokta\n            dönüyordur. Titreşimi yükseltip hızlı döndürürsen nokta çizgi, daha çevirirsen çizgi,\n            daire olarak görünür hatta yeterince hızlanırsa, yüksek frekansta artık gözle görülmez\n            olur.\n\n            Gerisini ehlinin hâlinden iz sürelim:\n\n            Cebrâil'in kanat seslerinden, hatrımda kalanlardan: Çılgınca bir cezbeyle kendimden\n            geçmiş dîvâne aşıklar gibi Kâbe'yi tavaf ediyordum... Allah'a şükür ki o\n            hâlimle farkına varmadan Kâbe'nin örtüsünü yırtmadım. Başka bir neş'eyle\n            okursak: Kendi eksenimin etrâfında, yâri kucağıma almış semâ ederken öyle çok dönmüşüm\n            ki neredeyse etten duvar yıkılıyor, kıldan duvak açılıyordu! Bir şeyi, merkezi etrafında\n            yeterince hızlı döndürürseniz, o şeyin asıl mayasında olmayan sonradan edinilmiş\n            çamurlar birer birer dökülecektir: neylersin aşk hamurumuzda, günah çamurumuzda!\n            [UMUTREHBERİ KİTABI'NDAN]\n\n            Semâ, kendi içine dönmek, burada yeterince döndükten sonra kendi etrâfında dönmek...\n\n            Eşyanın aslında olmayan şeyler merkezden kaçar, deniz kendinden olmayanı sâhile atar.\n\n            Yol aldığın aracın tekerleğine iyi bak; döndükçe temizlenir çamurlar. Kâbe'yi yedi\n            kere dönen, tavaf eder, artık kalbi kabeye döner güzeller güzeli...\n\n            - Bazen dönmek isteği geliyor bedenimle hiç durmaksızın... Bazen de her yer dönüyor...\n            Bazen sadece başım yerdeyken herşey dönüyor... Hâsılı dönmek çok güzel cancağızım,\n            dediğin güzellikte.\n\n            \"Kendi içine dönmek\" ama bu çok güzel birşey...\n\n            Bir anda içi dışı bir olana dek...\n\n            Ve nihâyet kendi nûrunu görüp etrafında dönersin; güneş doğduğu için bir mum gibi\n            sönersin..."
            }
          ]
        }
      },
      "id": 202012260557
    },
    {
      "article": {
        "header": {
          "date_value": "25 Ara 2020 22:53",
          "title": "GÜZEL GÜZEL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/133112733_197176148708263_2510075365411022922_n_18099571276200180.jpg"
        },
        "main_article": {
          "quotes": [
            {
              "type": "baslik",
              "text": "GÜZEL GÜZEL"
            },
            {
              "type": "metin",
              "text": "[GÜZEL GÜZEL]\n            \"Bildiğim tek bir meditasyon var\" dedi güzel gören biri:\n\n            Yemek yerken, yerim\n            Yürürken, yürürüm\n            Uykum geldiğinde, uyurum\n\n            One thing at a time...\n\n            Her ne oluyorsa sâdece O olur.\n            \"Ben\" asla karışmam.\n\n            Araya ikilik:kişilik girmeden sâdece olan'a uyum\n\n            Hem OL•AN güzel değilse güzel ne ola ki?\n\n            El-hayru fî mâ-vakâa\n            Hayr ve güzellik olandadır\n\n            İnsanın gerçekliği, kendinde olmak murâdıdır.\n\n            Kendinizi bilemezsiniz ancak kendiniz olabilirsiniz! Bir bilen olduğunda bir de bilinen\n            olur ki bu ikilik demektir. İkincisi her zaman ego-nefs, sahte benliktir.\n\n            Gerçek özünüz asla bir fiilin nesnesi olmaz o tektir ve dâimâ ÖZ•NEdir.\n\n            Nasıl buyurmuştu Varlığın Sevinci'ni duyan:\n            Eğer perde-i gayb, (bilinmezlik perdesi) açılsa yakînim ziyâdeleşmeyecek!\n\n            Görüşüm keskinlik kazanıp geçmişte ve gelecekte benim için neyin hayr ve güzel olduğunu\n            görecek olsam vallahi yine şimdi ve burada olanı tercîh ederdim\n\n            Nasıl okumuştu bütün bu cümleyi birdenbire uyanan:\n\n            Gerçek özgürlük ve ızdırâbın sonu, şimdi, şu anda her ne hissediyor ve\n            deneyimliyorsanız, onu tamamen siz seçmişsiniz gibi kabul edin ve seve seve yaşayın.\n\n            Her ne olmuşsa, başka türlü olamazdı!\n            Evvel ve âhirini, bâtın ve zâhirini bilen bilir ki:\n            \"Ol•an Güzeldir\"\n\n            Lâkin tam burada pek ince bir ayar vardır:\n            \"Olan güzeldir\" teslîmiyetiyle seve seve yenilen rızâ lokması, \"artık bir\n            değişim başlatamam, harekete geçme konusunda âcizim\" pasifliği demek değildir.\n\n            Artık hareket geçme motivasyonu, yüzeydeki egonun arzu ve korkularından değil daha\n            derinlerde, bütünle uyumlu tek merkezden doğar.\n\n            Araya ikilik girmeden, yağmurun yağışı, güneşin doğuşu, gülün açışı gibi bir ırmak\n            misâli bulanmadan, donmadan doğal olarak akar gider sonsuza...\n\n            Îmdi sen de ey tâlip!\n            Dışarda ve uzakta var.sayılan ilâhlara, latîf hakikatin kaynağı olarak tapınma! Böyle\n            yaparsan sînende saklı hazîneyi elde etmek için dışarıya göz diken, başkasına el açan\n            dilenciye benzersin.\n\n            Birliği önce kalbinde keşfet, için dışa zuhûrâtı ile istesen de ikilik giremez araya\n            güzeller güzeli...\n\n            Hâmiş: Herşey tamam da şu fotoğrafa takıldım; baktım baktım göremedim, kuş neden uçtu\n            erenlerim:\n\n            Sımsıkı tuttuğun için uçtu!\n            Çünkü bırakmaktır asıl kalmasını sağlayan..."
            }
          ]
        }
      },
      "id": 202012252253
    },
    {
      "article": {
        "header": {
          "date_value": "25 Ara 2020 00:07",
          "title": "OLAN vs GÖRÜNEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/133225220_117951496833198_8409253158982014331_n_17852718563468257.mp4"
        },
        "main_article": {
          "quotes": [
            {
              "type": "baslik",
              "text": "OLAN vs GÖRÜNEN"
            },
            {
              "type": "metin",
              "text": "[OLAN vs GÖRÜNEN]\n            Köylünün biri, baltasını kaybetmiş. Komşusunun oğlundan şüphelenmiş çünkü çocuk, bir\n            hırsız gibi konuşuyor, yürüyor ve öyle davranıyormuş.\n\n            Ertesi gün, tarladaki âletlerin arasında baltayı bulmuş.\n\n            Sonra aynı çocuğu yine görmüş; bütün diğer çocuklar gibi normal konuşuyor, normal\n            yürüyor ve öyle davranıyormuş.\n\n            There is nothing either good or bad but thinking makes it so.\n            [W. Shakespeare, Hamlet]\n\n            İyi veyâ kötü olan bir şey yoktur; öyle düşünmek, onları öyle yapar!\n\n            Bu dünyanın en büyük mûcizesi, düşüncenin gerçekleşmesidir...\n\n            İnsan mı dünyanın içinde yaşıyor, dünya mı insanın içinde yaşıyor? Dünyâyı olduğu gibi\n            değil olduğumuz gibi görürüz.\n\n            Gören gerçektir, görünenler ise hayâl hükmündedir, bir bir gelip geçer...\n\n            Madde, ruha hissettirilen hayâlse, âlem perdesindeki anlık görüntü, kendi\n            hayâlimizdir...\n\n            Hissesi kendine düşe•ne:\n            İYİ Düşün\n            DOĞRU Ol\n            GÜZEL G•ör\n\n            Hoş... dışarda gördüğün, içerde ördüğündür!\n\n            Muhabbetle güzeller güzeli..."
            }
          ]
        }
      },
      "id": 202012250007
    },
    {
      "article": {
        "header": {
          "date_value": "24 Ara 2020 01:05",
          "title": "NE•BİLÎM SAKASI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/132385083_1116268625498924_1271163963164045380_n_17933834218446092.jpg"
        },
        "main_article": {
          "quotes": [
            {
              "type": "baslik",
              "text": "NE•BİLÎM SAKASI"
            },
            {
              "type": "metin",
              "text": "[NE•BİLÎM SAKASI]\n\n            Ne güzel bir kelime saka, musluğu çevirince suyun eve gelmediği zamanlarda evlere\n            dışarıdan su taşıyan kimseye saka denir.\n\n            İrfan geleneğimizde mûtenâ bir yeri vardır bu can kuşunun:\n\n            Bir iş için birçok yere uğrayıp dolaşan veya vakit geçirmek için ev ev, kapı kapı gezen\n            kimseler için \"saka beygiri gibi\" deyimi kullanılır.\n\n            Aşk ocağında can olunan Mevlevî-hânede, yola girip çileye soyunmak isteyen bir tâlibin\n            yapılacak hizmetin ve dervişliğin îcaplarının zorluğunu görmesi, ona göre bu işe karar\n            verip veremeyeceğini ölçmesi ve aynı zamanda göstereceği sabır ve kararlılığın, hal ve\n            tavrının denenmesi için matbâh-ı şerîfte, mutfağın yanında üç günden onsekiz güne kadar\n            tek başına oturtulduğu yer de \"saka postu-saka yeri\" diye bilenir, insan bu,\n            kuş misali her an uçabilir...\n\n            Şimdi tekrar ne yapsam dedirtme bana yâ rabbî!\n            Taşınacak suyu göster, kırılacak odunu\n            Kaldı bu silinmez \"yaşamak suçu\" üzerimde\n            Bileyim hangi suyun sakasıyım...\n            Ya rabbe'l-âlemîn tütmesi gereken ocak nerde?\n\n            Böyle getirmişti bir güzel şâir yalvarışın sonunu...\n\n            Kim olduğumu, neye \"ben\" diyeceğimi bilememek, ben sandıklarımın,\n            benimsediklerimin değiştiğini görmek azâbının sonunda, bilmediğimi biliyorum ve bir\n            eksiklik hissetmiyorum:\n\n            Tek bildiğim; kim olmadığım..."
            }
          ]
        }
      },
      "id": 202012240105
    },
    {
      "article": {
        "header": {
          "date_value": "23 Ara 2020 23:55",
          "title": "NE ALÂKASI VAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/132300603_2859400044337001_6338665558550133280_n_17865035411253266.mp4"
        },
        "main_article": {
          "quotes": [
            {
              "type": "baslik",
              "text": "NE ALÂKASI VAR"
            },
            {
              "type": "metin",
              "text": "[NE ALÂKASI VAR]\n            Ben, koşmayı hayat sandım\n            Yetişemedim hiçbir yere\n            Hep yorgunum bu yüzden\n            Ancak durunca anladım\n\n            - Yorgunum cânım efendim yorgunum...\n\n            Direksiyonu elinde sananlar iyi bilir:\n            Unutmak için hızlandıkça hızlanır, hatırlamak için yavaşlayıp dururuz.\n            \"Under-stand\" durunca anlaşılır olur!\n\n            Öyleyse anlamak için durmalı, durulmalı, durulanmalıyız. Ve kendi içimize doğru bir\n            yolculuğa çıkmalıyız. Ne hissetmişti şâir durunca: \"En uzun yolmuş, insanın\n            içi…\"\n\n            Oysa dura dura bir sel olup kendimizi bile unuttuğumuz anlarda, ne gam vardır, ne tasa;\n            hatırla ama!\n\n            - Kendimi bitmez tükenmez bir yoğunluk içinde buluyorum, hep çok meşgulüm. Bilmem neden?\n\n            Çünkü ilgileniyorsun!\n            İlgi, Arapça'da sülük ile aynı kaynaktan gelen 'alâka, bağlanma, yapışma,\n            asılma demektir. Embriyo olmadan önce, rahîm duvarına asılı duran bir çiğnem et de\n            \"'alâk\" demektir ki kitapta yeri vardır.\n\n            Eskimeyen güzeller bu kelimeyi gönül bağı, sevgi manâsına hayat cümlesi içinde pek güzel\n            kullanırlar: \"İlk alâkam Mahbûbe Hanım, ben yalnız sizi sevdim...\"\n\n            Sevmek deyince yâdıma düştü: \"Tasavvuf, her alâkadan ıtlaktır\" derdi aşk\n            ocağında can olduğum Semâ Dedem.\n\n            Bazı sevgilerin sonunda duran, \"boşanmak\" için de ıtlak, talak kelimesi\n            kullanılır; bağları çözüvermek, güzellikle salıvermek manâsına...\n\n            - Peki beni sürekli ilgilendiren bitmeyen bu alâkam neye karşı?\n\n            Acı korkusu, zevk arzusu!\n            Acının son bulması zevk vericidir ve zevkin son bulması da acı verici... Bu ikisi, hiç\n            bitmeyecekmiş gibi bir zevkle birbirini izler.\n\n            - Bütün bu alâkalardan nasıl boş olabilirim?\n\n            Bu kısır döngüyü fark edin, geçenleri müşâhede edin, olanlara şâhit olun tâ ki kendinizi\n            olanın ötesinde bulana dek.\n\n            Müşâhade, rûhun salâtıdır\n            [Şeyhu'l-Ekber]\n\n            - Müşâhede nedir peki?\n            Görmek, gözlemlemek; yaratanı yaratılmışta, Hakk’ı halkta görme, her zerrede Hakk’ın\n            varlığına şâhit olmak...\n\n            Baktığım yerde gördüm o Tapduğ'um nurunu\n            Maksudum bugün buldum, n'iderim ben yarını?\n\n            Vücûda gelmeyince kimse Hakk'ı bilmedi\n            Bu vücûttan gösterdi dost bize dîdârını\n            [Cenâbı Yûnus]\n\n            Çünkü sevmek, \"kendini bir başkasının içinde görmektir\" güzeller güzeli..."
            }
          ]
        }
      },
      "id": 202012232355
    },
    {
      "article": {
        "header": {
          "date_value": "23 Ara 2020 02:17",
          "title": "EGONUN AŞKI ACILIDIR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/132203029_693252817984049_6401700928771871423_n_18178527739037176.jpg"
        },
        "main_article": {
          "quotes": [
            {
              "type": "baslik",
              "text": "EGONUN AŞKI ACILIDIR"
            },
            {
              "type": "metin",
              "text": "[EGONUN AŞKI ACILIDIR]\n            Tek hakikat var, evet, bellediğim dünyâda\n            Elli altmış sene gezdimse de şaşkın şaşkın\n            Hepimiz kendimizin bağrı yanık âşığıyız\n            Sâde ilânı çekilmez bu acâyip aşkın\n\n            Mutlak varlığın \"bilinmekliği sevişiyle\" başladığından bu hikaye, sûretiyle\n            (zâhiren) insana, sîretiyle (bâtınen) O'na dönmeye mecbûr olan cümle mahlûk,\n            kendini sevmeye, kendinden başkasını görmemeye meyyâl yaratılmış, hamuru müsait\n            neylersin...\n\n            Gel gelelim hayâl perdesindeki filmimizin b•aşka yerine:\n\n            Sözüm ona nice \"romantik ilişkinin\" erken dönemlerinde, bir çift ego:\n            \"beni mutlu edecek, bana özel olduğumu hissettirecek, benim tüm ihtiyaçlarımı\n            karşılayacak\" birisi olduğunu düşündüğü müstakbel sevgilisini cezbetmek, dikkatini\n            sürekli üzerinde tutabilmek, nihâyet \"parmağında oynatabilmek\" için karşılıklı\n            olarak toz pembe rollere bürünür\n\n            \"Ben senin olmamı istediğin kişiyi oynayacağım, sen de benim olmanı istediğim\n            kişiyi; tamam mı aşkım!\"\n            Bilinçaltında gizli gizli imzalanan, ama hiç söze dökülmeyen anlaşma işte budur!\n\n            Ne var ki rolleri sürdürmek, hep oynamak zor iştir, bu yüzden, özellikle aynı evde\n            birlikte yaşamaya başladıklarında, sonsuza dek rol yapamazlar; cicim ayları çabuk biter!\n\n            Peki o rollerden sıyrıldığınızda ne görürsünüz?\n            Ne yazık ki o varlığın gerçek özünü değil, gerçek özünün üzerini örten kalın perdeyi\n            görürsünüz.\n\n            Aslının üstündeki yorgan gibi, rollerinden sıyrılmış katıksız egonun, acı bedeni ve\n            şimdi öfkeye dönüşen tatminsiz arzuları görünür.\n\n            Fıkrayı iyi bilirsiniz: \"Bir gece eve hırsız girdi, yorgan gitti, kavga\n            bitti!\"\n\n            Muhtemelen bu öfke, ego temelli benliğin özünde yatan korkunun ve eksiklik duygusunun\n            suçlusu olarak gördüğü, ihtiyaçları karşılamayı beceremeyen eşin üzerinde patlayacaktır!\n\n            Karıştırdığımız için adına \"âşık olmak\" dediğimiz şey, ego temelli arzu ve\n            ihtiyaçların bir kişide yoğunlaşmasından başka bir şey değildir çoğu zaman!\n\n            Başka birine, daha doğrusu o kişinin sizdeki imajına yâni bir forma bağımlı hâle\n            gelirsiniz.\n\n            Bunun, arzu ve korkulardan arınmış, içinde hiçbir şekilde bağımlılık bulunmayan gerçek\n            sevgiyle ilgisi yoktur.\n\n            Sevenler iyi bilir ki seni seviyorum, seni istiyorum demek değildir çünkü sevmek almak\n            değil vermek demektir..."
            }
          ]
        }
      },
      "id": 202012230217
    },
    {
      "article": {
        "header": {
          "date_value": "23 Ara 2020 00:50",
          "title": "EROL TAŞ vs KÜÇÜK EMRÂH",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/132875827_687289108824932_7263126045102099345_n_17863617245247257.jpg"
        },
        "main_article": {
          "quotes": [
            {
              "type": "baslik",
              "text": "EROL TAŞ vs KÜÇÜK EMRÂH"
            },
            {
              "type": "metin",
              "text": "[EROL TAŞ vs KÜÇÜK EMRÂH]\n            Aradığı takdir veya hayranlığı bir türlü bulamayan bazı egolar, başka başka şekillerde\n            ilgi aramaya yönelirler ve \"kötü adam tipi\" gibi daha dikkat çekici roller de\n            oynayabilirler.\n\n            Eğer olumlu anlamda ilgi çekemezlerse, bunun yerine olumsuz bir ilgi arayışı içine\n            girerler yâni nasıl olursa olsun başkalarında bir tepki uyandırmaya çalışırlar\n\n            Ben-benim demeye yeni başlayanan bazı çocuklar, bu rolü oynamayı çabuk öğrenirler; sırf\n            dikkatleri üzerlerine çekmek için yaramazlık yaparlar.\n\n            Ego, \"bitmeyen çile yumağı\" olarak ördüğü, zihin-beden kalıbındaki ben olma\n            alışkanlığını, yeni acılarla tazelemek ister ki bu sâyede, oynadığı olumsuz rollerle\n            kimliği daha da belirginleşsin!\n\n            Bazı egolar, sırf bilinmek için suç işlerler. Başka insanların nefretini çekerek, kötü\n            de olsa bir şöhret yaratarak kendilerini belli etmeye çalışırlar.\n\n            Bir taraftan kınanırken diğer taraftan: \"Lütfen bana vâr olduğumu, önemsiz\n            olmadığımı söyleyin\" diyerek yalvarır gibidirler. Egonun bu tür patolojik biçimi,\n            zihinsel bir hastalık olan egonun sâdece ekstrem versiyonudur.\n\n            Âlem sahnesinde sık görülen rollerden biri de kurban rolüdür ve egonun peşinde olduğu\n            şey, başkalarının ona sempatiyle bakması, acıması veya \"bana, benim dertlerime,\n            çileli hikâyeme\" ilgi gösterin demesidir.\n\n            Bu rolü oynayanlarda, kendini \"kader mahkumu: kurban\" olarak görmek, şikâyet\n            etmek, rencîde olduğunu ifade etmek, öfkelenmek gibi ego temelli davranışlar tezâhür\n            eder.\n\n            Kurban rolündeki ego, giyindiği sahte kimlikle özdeşleştiği için bu rolün oynandığı,\n            acılarla beslenen filminin bitmesini hiç istemez.\n\n            Nitekim terapistler iyi bilir: \"Ego, asla sorunlarının tamamen bitmesini\n            istemez\" çünkü artık dertleri kimliğinin bir parçası haline gelmiştir\n\n            Ben zâten her acının müptelâsı olmuşum...\n\n            Bu roldeki ego şöyle düşünür: Kimse benim üzücü hikâyemi dinlemezse, o zaman hikâyeyi\n            tekrar tekrar kendi zihnimde yaşar ve hayatın, kötü insanların, kaderin haksızlığına\n            uğrayan, tanrının bile unuttuğu! \"acıların çocuğu\" kimliğime bürünerek kendime\n            acırım.\n\n            Böylece içerde kurguladığım benlik imajı, dışarda netlik kazanır ve beni de \"bir\n            kişilik\" haline getirir ki ego için önemli olan tek şey budur zâten!"
            }
          ]
        }
      },
      "id": 202012230050
    },
    {
      "article": {
        "header": {
          "date_value": "22 Ara 2020 22:42",
          "title": "KENDİNİ BİLMEK MESELE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/132915059_710917056490649_5332607608101234403_n_17881771315971926.mp4"
        },
        "main_article": {
          "quotes": [
            {
              "type": "baslik",
              "text": "KENDİNİ BİLMEK MESELE"
            },
            {
              "type": "metin",
              "text": "[KENDİNİ BİLMEK MESELE]\n            Merhaba, daha önceki işaretlerinizde \"Algılanan her şey bir öznenin\n            nesnesidir\" demiştiniz. Bunu yeni bir zevkle:\n\n            Öznenin nesneyi bilmesi; evreni bilmek\n            Öznenin özünü bilmesi; kendini bilmek\n\n            diye okuyabilir miyiz?\n\n            Elbette...\n\n            Birlikte okuyalım bir de...\n\n            Özne, özünü bildiğinde, bilinen gene bir nesne olur. Bu yüzden asıl özne hep bilinmeyen,\n            sonsuz sınırsız isimsiz resimsiz olarak \"Subhân\" kalır.\n\n            İnsan ne olmadığını bilebilir, sahte olanı (ego) tanıyabilir, gerçeğini bilmek değil\n            \"olmak\" durumundadır.\n\n            Tek bildiğim, kim olmadığım...\n\n            Din dilinde buna, nefy-inkâr tevhidin \"lâ ilâhe\" kısmı denir.\n\n            Bu bildiğini (ilmel) âlemde (seyr ile) bulduğunda, işte o vakit olduğu olur.\n\n            Hâsılı öznenin özünü bilmesi değil \"olmasıdır\" olacak olan. Hoş... o da olup\n            durur zâten!\n\n            Hikmet-i dünyâ vü mâ-fîhâ bilen ârif değil\n            Ârif oldur bilmeye dünyâ vü mâ-fîhâ nedir\n\n            Ârifin işi, bilmek değil \"Olan olarak\" olanlarla ahengli birlikteliktir;\n            dahası...\n\n            Olduran olur.\n\n            Âlemin gâyesi Âdem’dir\n            [Şeyhu'l-Ekber]\n\n            Evrenin zorunlu sonucu, insandır\n            [Hegel]\n\n            Bütün bu cümle ne demeye geliyor:\n            İnsan, kendini: evreni bilen yegâne varlıktır!\n\n            Her şey, birbirinden doğar.\n            Ey can! Sen hiç kimseden doğmadın.\n            [Cenâbı Mevlevî]\n\n            İnsan doğmak bir fırsat! Değil hediye\n            Nihâyet son seferde \"kendini bil\" diye\n\n            Doğan herşey birbirini yiye yiye\n            Süzüle süzüle geliyor bilmem niye\n\n            Tâ ki tenden soyunup Âdem kılığı giye\n            Yenilmez ölmez bir öz: \"İnsanım!\" diye\n\n            \"İnsan insan\" derler idi, insan nedir?\n            Şimdi...\n\n            Burada!"
            }
          ]
        }
      },
      "id": 202012222242
    },
    {
      "article": {
        "header": {
          "date_value": "21 Ara 2020 18:05",
          "title": "BENİ TANIDINIZ MI?",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131262340_443551516815033_1151650530997483326_n_17889845899789225.jpg"
        },
        "main_article": {
          "quotes": [
            {
              "type": "baslik",
              "text": "BENİ TANIDINIZ MI?"
            },
            {
              "type": "metin",
              "text": "[BENİ TANIDINIZ MI?]\n            Telefon edenin ilk sözleri:\n\n            - Yâ hû hayırsız, kaç zamandır aramazsın, sormazsın, biz de aramasak bu arkadaşlığın\n            âkıbeti nice olur? İnsan, bir arar, bir sorar Allah aşkına...\n\n            Tanıdık gelmiyor mu böylesi bir ses tonunu giyinen, benliğin gizli rengi?\n\n            İlk bakışta ne kadar masum ve tatlı bir sitem gibi görünüyor değil mi?\n\n            Oysa motivasyonunu egodan alan bu çıkışın temelinde, gizli bir üstünlük kurma isteği\n            yatıyor.\n\n            Çünkü ego her zaman bir şeyler almak ister.\n\n            Ne mi ister?\n\n            Maddi veya manevi kazanç elde etmek, varlığını onaylatmak için dikkat çekmek, güçlü olma\n            duygusu yaşamak, diğerlerinden üstün olmak, kendisini özel hissetmek, fiziksel veya\n            psikolojik anlamda zevk elde etmek gibi bitmez tükenmez, gizli ve açık istekler.\n\n            Eğer karşısındakinden alabileceği bir şey olmadığına inanırsa, tamamen ilgisiz kalır, bu\n            sefer de muhatabını umursamaz.\n\n            Dolayısıyla, ego temelli ilişkilerin üç baskın durumu vardır: İstek, çarpık istek\n            (olumsuz yargı ifadeleri; öfke, kırgınlık, suçlama, şikayet etme) ve ilgisizlik.\n\n            Unutmayın ki ne vakit başka biriyle ilgili olumsuz bir yargıda bulunsanız, îmâ ettiğiniz\n            \"hayâlî ahlak üstünlüğü\" sayesinde kendi egonuz güçlenir.\n\n            Tamamı ve devamı için\n            umutrehberi.com"
            }
          ]
        }
      },
      "id": 202012211805
    },
    {
      "article": {
        "header": {
          "date_value": "21 Ara 2020 01:30",
          "title": "YENİ•DOĞ•AN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/132005207_1500268910182471_8437084597728097479_n_17864266205226602.jpg"
        },
        "main_article": {
          "quotes": [
            {
              "type": "baslik",
              "text": "YENİ•DOĞ•AN"
            },
            {
              "type": "metin",
              "text": "[YENİ•DOĞ•AN]\n\n            Bir kelime: Vaftiz\n            Doğduğu Yunanca'da váftisma baptisma βάφτισμα \"suya daldırma\"\n\n            Bir işlem: Ağlama\n            Neden gözyaşı döküyoruz?\n            Çünkü özeleştirinin ruhumuza değmesinin ölçüsü budur. Gözyaşı metot değil; oturup\n            ağlayalım, arınacağız anlamında değil. Gözyaşı yakarışımız, özeleştirimiz; gerçekten\n            ruhumuza dokunursa gözyaşı olarak ortaya çıkıyor. Buna “vaftiz” denir. Hıristiyan\n            vaftizi de budur, gözyaşlarıyla alınan bu “abdest” Yahya Peygamberin tövbe vaftizidir;\n            kalbi günah kirinden bu temizler. İnsan olmak için hayvanî huylardan kurtulmak gerekir.\n\n            Hıristiyanlıkta rahipler insanları su ile “vaftiz” ederler ve vaftiz edilen kişi bu\n            yolla manevi seyrine başlar, bir kiliseye bağlanır.\n\n            Müslüman ise su ile kendisi bağımsız olarak abdest alır ve bu abdest hiçbir kurum ve\n            cemaat için değil yalnızca Allah içindir.\n\n            Evet abdest dediğimiz de vaftizdir ve manevi vaftiz gözyaşıdır. Yakarışlarımızın,\n            gözyaşı yoksa arınmış olduğumuzun hiçbir delili yok, yalan da söyleyebiliriz kendimize.\n            Ağladık, ağladık, ağladık.\n\n            Ve nihâyet toprak dolunca havaya, balık girince kovaya, kozmik saklambacın suları\n            karışıyor ya kulak ver sen mâcerâya:\n\n            Sâde hayâtta kalmak! Can için değil amaç\n            Hayât ağacı, arza naklolmadı! Gözü aç\n            Can kazanmalı önce maddede BEN bilinci\n            İstiridyede hapis olmadan çıkmaz inci\n            Ben bilinci üstünde mevcûttur RÛH bilinci\n            Ona Cebrâil diyor! Taklit erbâbı dînci\n            Özünden kopmamaktan ibâret HANÎF DÎN'i\n            Yılan gibi, insân ve arz değiştirir deri\n            \"Yedi çağ\" geçip bunlar olur ALLAH’ın eri\n            Dünyâ, donup taş olmuş! Kış uykusunda yılan\n            Uyanıp yutana dek sen üstünde oyalan\n            Mevlânâ, arz sırrını böyle az ve öz açtı\n            Anlayan semâ döndü! Kalan mâbede kaçtı\n            Mûsâ'nın o yılanı! Firavuna düşmandır\n            Çıkma vakti, erilen veyâ ölünen andır\n\n            Kuzeye yükselirken güneş yarım küreden\n            Kova burcunda arzı sular! Bir vaftiz eden\n            Kova burcu doğmakta! Bu vizyon burcu ama\n            Bir felâketten sonra olacak bu sıçrama\n            Olacak yedinci ırk ve arz yeniden şeffaf\n            İşte o zaman ancak! Çıkacak ALLAH’tan af\n            Arz altı günde, Âdem yedincide oldu halk\n            Yedinci basamağa çıkarak: Ayağa kalk!"
            }
          ]
        }
      },
      "id": 202012210130
    },
    {
      "article": {
        "header": {
          "date_value": "20 Ara 2020 20:21",
          "title": "DUVARDIR YIKILIR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131978473_794979881082917_7223385617994977112_n_17867568932194354.jpg"
        },
        "main_article": {
          "quotes": [
            {
              "type": "baslik",
              "text": "DUVARDIR YIKILIR"
            },
            {
              "type": "metin",
              "text": "[DUVARDIR YIKILIR]\n            Danger! All structures are unstable\n\n            Dikkat, tehlike! Tüm yapılar güvenilmez ve dengesizdir, kararsız, oynak, her an\n            yıkılabilir...\n\n            İnsana dayanma ölür, ağaca dayanma kurur, duvara dayanma yıkılır.\n\n            Görünüşte çok sağlam gibi görünenler de dâhil olmak üzere, bütün yapıların (biçimlerin)\n            dengesiz ve gelip geçici olduğunu fark eder ve bunu kabullenirseniz, içinizi derin bir\n            huzur kaplar.\n\n            Bunun nedeni, içinizde ve dışınızda şekil almış sâbit görünen her yapının gelip geçici\n            olduğunu tam anlamanın, sizi kendi derinliğinizdeki biçimi olmayan (formless) zaman ve\n            mekânın, doğum ve ölümün ötesinde kalan aşkın boyutunuza uyandırması yâni yuvaya\n            çağırmasıdır.\n\n            İnsanın hazînesi, hava•ateş•su•topraktan dört duvarın ardında saklıdır. Zaman geçer,\n            mekân değişir ve nihâyet her duvar yıkılır ve her şey aslına döner...\n\n            Arz üzerindeki her şey yok olucudur\n            [Rahmân:26'dan]\n\n            Ey kervân! Artık vazgeç de kendi mâbedinden\n            Gönlüne doğru yönel! Korkma, çıkmazsın dînden\n            Kendi gölgesine hep bitişik iken duvar\n            Ne yazık! Tek komşuna hâlâ çok mesâfen var!\n\n            Değişen bu âlemden, değişimin izlendiği o âleme giden yol pek de uzun değildir; arada\n            duvar ancak bir nefestir..."
            }
          ]
        }
      },
      "id": 202012202021
    },
    {
      "article": {
        "header": {
          "date_value": "20 Ara 2020 08:02",
          "title": "KÖLE RÜYÂSI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131942118_421196188922452_5264251428506720483_n_17985129931320907.jpg"
        },
        "main_article": {
          "quotes": [
            {
              "type": "baslik",
              "text": "KÖLE RÜYÂSI"
            },
            {
              "type": "metin",
              "text": "[KÖLE RÜYÂSI]\n            Amerika'da 1849'da, Harriet Tubman, köleleri esâretten kurtarmak için gizli\n            bir örgüt kurdu ve 700'e yakın köleyi kurtardı. Sonra, Bayan Harriet'e\n            sordular:\n\n            - Köleleri kurtarmak için en zor adım nedir?\n            Derin bir âh çektikten sonra cevap verdi:\n\n            - BİR KÖLEYİ, KÖLE OLMADIĞINA İKNÂ ETMEK!\n\n            Sizin için kendi ailenizden, kendi odanızdan ve kendi geçmişinizden daha tehlikeli bir\n            şey yoktur. Bir geçmişiniz olduğuna, hayatınızın doğumla başladığına inandıkça özgür\n            olamazsınız!\n\n            Kendisinin bir KÖLE olduğuna inanan bir Sultan, tek bir yolla iknâ edilebilir: Bir\n            Sultan gibi davran; görbak neler oluyor!\n\n            İşitecek kulağı olanların duyduğu bu özgürlük çağrısı, doğruymuş gibi davranın ve\n            olanları görerek hüküm verin. Bütün istediğim, ilk adımı atmak için gerekli olan küçük\n            bir inanç.\n\n            Deneyimle birlikte güven de gelecek ve artık ne bana ne de bir başka ikinciye\n            ihtiyacınız kalmayacak. Bir süreliğine buna güvenin.\n\n            Gözün dışarı açıkken, kendini giyindiğin biyolojik bedenle özdeşleştirdiğinde, ayrı bir\n            ismin ve resmin varken, ayrı ayrı kesîf ve maddi nesneleri görürsün. Gözün içeri açıkken\n            rüyâda latîf bedende ise, enerji boyutunda latîf nesneler görürsün.\n\n            Bedenin, senin kullanım alanının yalnızca bir kısmı. Fakat sen, varlığının ondan ibaret\n            olduğuna ikna olmuşsun ya, bu yüzden bedeninin dışındaki her şeyi kendinden ayrı ve\n            başka görüyorsun.\n\n            Nasıl ki gece uyurken rüyanın gerçekliğine ikna olabiliyorsan, gündüz uyurken de\n            maddenin gerçekliğine ikna oluyorsun.\n\n            Demek görünen nesneler, görünen öznenin hâline bağlı...\n\n            Oysa özdeşleşmenin, sahiplenmenin,\n            bağlanmanın olmadığı derin uyku hâlinde hiçbir•şey görmezsin! Uyandığında da bir tek sen\n            varsın!\n\n            Seni rüyada tutan bağların kopmasının, sahte benliğine verdiği acıya, gerçeğe\n            uyandığında teşekkür edeceksin."
            }
          ]
        }
      },
      "id": 202012200802
    },
    {
      "article": {
        "header": {
          "date_value": "20 Ara 2020 00:39",
          "title": "EGO ŞAHSÎ DEĞİLDİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131978084_3534550519916056_2210621825243186902_n_17938235116418489.jpg"
        },
        "main_article": {
          "quotes": [
            {
              "type": "baslik",
              "text": "EGO ŞAHSÎ DEĞİLDİR"
            },
            {
              "type": "metin",
              "text": "[EGO ŞAHSÎ DEĞİLDİR]\n            Dünyada ne yana baksan açgözlülük, bencillik, sömürü, zulüm ve şiddet kol geziyor.\n\n            Eğer bütün bunları, temelde yatan işlevsel bir bozukluğun (dysfunction) veya zihinsel\n            bir rahatsızlığın, bireysel ve kollektif ifâdeleri yâni \"için dışa zuhûrâtı\"\n            olarak göremezseniz, olanları \"kişiselleştirme\" hatasına düşersiniz.\n\n            Bir kişi veya zümre için \"kavramsal bir kimlik\" oluşturarak şöyle dersiniz:\n            \"Bu adam işte böyle birisi... Onlar da zâten böyle insanlar!\"\n\n            Başkalarında algıladığınız egoyu, kimlikleriyle karıştırdığınızda, egonuz bu yanlış\n            algılamayı kendini haklı ve üstün görmek için kullanır.\n\n            Bunu yaparken gösterdiği güçlü tepkiyle, düşman olarak algılanan kişiyi aşağılayarak,\n            ona karşı öfke ve nefret besler.\n\n            Kıyaslama, üstün görme, kötüleme, temize çıkarma bütün bunlar, egoyu ziyâdesiyle tatmin\n            eder. Ben ve öteki arasındaki ayrımı güçlendirir ve tekrarı hâlinde bu farklılık\n            öylesine bir boyuta ulaşır ki artık karşınızdakinin de sizin gibi bir insan olduğunu,\n            sizinle aynı özden, aynı Hayat'ın kökünden geldiğini tamamen unutursunuz.\n\n            Başkalarında güçlü şekilde algıladığınız ve onların kimliğiyle karıştırdığınız ego\n            temelli belli kalıplar, aynı zamanda sizin içinizde de varlığını gösterir ama pek de\n            hevesli olmayınca kendi içinizdekini fark edemezsiniz\n\n            Aslında düşmanlarınızdan! öğrenecek çok şeyiniz vardır. Onlarda en sinir bozucu, en\n            rahatsız edici olarak tanımladığınız şey nedir?\n\n            Bencillikleri mi? Açgözlülükleri mi? Güçlü olma ve kontrolü ele geçirme istekleri mi?\n            Samimiyetsizlikleri, sahtekarlıkları, şiddet eğilimleri veya başka bir şey mi?\n\n            Başka birinde rahatsız olup güçlü şekilde tepki verdiğiniz her şey, sizin içinizde de\n            vardır. Ama bunların hepsi yalnızca bir tür egodur ve ego şahsî değildir. Şahsî\n            algılayan da şahsımızdaki egodur\n\n            O kişinin gerçekte kim olduğuyla, sizin gerçekte kim olduğunuzla hiçbir ilgisi yoktur.\n            Ancak onu asıl kimliğinizle karıştırdığınız takdirde, kendi sahte kimlik duygunuz için\n            bir tehdit oluşturabilir\n\n            İşte bütün bunlardan dolayı yeryüzünde öteki sandığın yâr•yüzüne, ayırmadan teşekkür\n            etmek pek güzeldir.\n\n            Karşında olduğu için senden ayrı sandığın, beğenmediğin o hâli giyinip sana ayna olan\n            kendi yüzündür..."
            }
          ]
        }
      },
      "id": 202012200039
    },
    {
      "article": {
        "header": {
          "date_value": "19 Ara 2020 22:03",
          "title": "O•NDAN DİNLİYORUM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131994501_322748282103122_1733988543452371418_n_18118624999194196.jpg"
        },
        "main_article": {
          "quotes": [
            {
              "type": "baslik",
              "text": "O•NDAN DİNLİYORUM"
            },
            {
              "type": "metin",
              "text": "[O•NDAN DİNLİYORUM]\n            - Dünya çok güzel ve çok değerli...\n\n            Elbette dünya değerli pek çok şeyle dolu olabilir fakat onların alıcısı yoksa, hiçbir\n            değeri yok demektir. Öznenin bir nesneye yönelttiği dikkat, ilgi, enerji onu canlı ve\n            değerli kılar.\n\n            Sonsuz sınırsız zenginlik olan Mutlak, deneyimlenebilir olan her şeyi içerir fakat bir\n            deneyimleyen olmazsa onlar hiçbir şeydir.\n\n            Ben, vâr görünmezdim sen olmasan\n            Sen, vâr olarak bilinmezdin ben olmasam\n\n            Deneyimi mümkün kılan Mutlak'tır. Onu gerçekleştiren ise ayağı yere basan, olanın\n            farkında olan insandır.\n\n            - O halde gerçek olmayan da gerçeğin bir ifâdesi değil midir?\n\n            Gerçek olan için, gerçek olmayan yoktur. O, sâdece onun gerçek olduğuna inandığınız için\n            gerçek gibi görünür. Ondan hele bir kuşkulanın, anında gerçek olmaktan çıkacaktır!\n\n            Siz birisine âşık olduğunuz zaman ona gerçeklik verirsiniz, aşkınızın herşeyden güçlü ve\n            ebedi olduğunu düşünürsünüz. Nihâyet aşk bittiğinde, \"Onu gerçek sanmıştım ama\n            değilmiş\" dersiniz.\n\n            Geçicilik, gerçekdışılığın en güzel kanıtıdır.\n\n            Zaman ve mekanla sınırlı ve bir tek kişi için geçerli olan, gerçek değildir. Gerçekse\n            herkes için her zaman geçerlidir, evrenseldir.\n\n            - Bu hale gelmek, gerçek olmak için ne yapmalıyım?\n\n            Siz ancak ne olduğunuzu keşfedebilirsiniz.\n            Kendinizi bir kalıba sokma çabası koca bir zaman israfıdır. Ne geçmişi, ne geleceği\n            düşünün sâdece olun.\n\n            - Nasıl sadece olabilirim? Değişim kaçınılmazdır.\n\n            Değişimler değişken olanlar için kaçınılmazdır fakat siz buna tâbi değilsiniz. Siz\n            üzerinde değişimlerin algılandığı değişmez zeminsiniz.\n\n            Hafızada tutulan benlik geçicidir ama böyle bir benliğin ardında kesintisiz bir\n            sürekliliğin bulunması gerekir.\n\n            Mutlaka fark etmişsinizdir, benliğin unutulduğu aralıklar vardır gelip geçerken günler.\n\n            - Peki onu yeniden hayata döndüren nedir?\n\n            Sabahları sizi ne uyandırır? Bilinçteki kesintilere, aralıklara köprü kuran bir sabitin\n            varlığı şarttır ki onu ne bir uyku tutar ne de bir uyuklama!\n\n            Eğer dikkatle izlerseniz, günlük bilincinizin bile daima anlık kesintilere uğradığını\n            göreceksiniz. O boş aralıklarda ne var? Rüyasız derin uykulardan ne var? Orada sizin,\n            zaman ve mekân ötesi, gerçek ve ebedi varlığınızdan başka ne olabilir ki..."
            }
          ]
        }
      },
      "id": 202012192203
    },
    {
      "article": {
        "header": {
          "date_value": "19 Ara 2020 08:16",
          "title": "SENİ DİNLİYORUM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131893794_238370634316627_7719300975775348554_n_17943008731410572.jpg"
        },
        "main_article": {
          "quotes": [
            {
              "type": "baslik",
              "text": "SENİ DİNLİYORUM"
            },
            {
              "type": "metin",
              "text": "[SENİ DİNLİYORUM]\n            Daha hızlı koşmaya çalıştıkça giderek yavaşladığım rüyâlardan birinde gibiyim.\n\n            Dingindi bataklık...\n\n            Ne kadar yüksek sesle bağırmaya çalışırsam feryâdım o kadar çok bastırılıyor gibi.\n\n            Sessizdi karanlık...\n\n            Bir büyük boşlukta kaybolmak gibi\n            Denizlerin en derini\n            Uzayın en uzak yeri\n\n            Meğer benliğim, meğer cehennemim zannettiğimden çok daha yakınmış...\n\n            - Vakit daralıyor; bir şey söyleyin iyi gelsin?\n\n            İven kimse yol alamaz\n            Maksadını tez bulamaz\n\n            \"Bana bir düşman göster hemen öldüreyim\" der gibisin. Ego, öldürülebileceğin\n            kadar canlı değil ki!\n\n            O sadece bir hayâlet, o sadece zihinde bir görüntü olarak açığa çıkabilir ve bu görüntü\n            saf farkındalığın, gerçek görüşün ışığında kaybolmaya mahkûm!\n\n            \"Benim bir egom var\" cümlesindeki \"Ben\" bulunmalı!\n\n            \"Ben varım\" vâroluşun rahmidir\n            \"Düşünce\" varlığın spermidir\n            Bu sperm, \"Ben kişiyim\" yumurtasına dokunduğunda, dünya doğar.\n\n            Dünyanın gerçek olduğuna inanıldığında hem inanan hem de dünya acı çeker.\n\n            Rahmin kendisi görüldüğünde gören, doğmamış olan öznedir, geriye kalan, özneye işaret\n            eden nesnelerden ibârettir.\n\n            Bir an bile \"Her ben diyenden ben diyen Öz\" farkındalığı uyandığında,\n            varlığından zerre şüphenin olmadığı, dışarıdan onay beklemediğin \"kendi olma\n            hâlini\" derinlerinde hissedersin!\n\n            İşte bu•noktadan sonra, istediğin cümlede \"bir kişi olmanın\" tadını\n            çıkarabilirsin çünkü artık o bir tehdit değildir. Bu tecrübe, zehirli dişi söküldüğünden\n            artık öldürücü olmayan bir yılanla oynamaya benzer..."
            }
          ]
        }
      },
      "id": 202012190816
    },
    {
      "article": {
        "header": {
          "date_value": "19 Ara 2020 01:14",
          "title": "ACITAN GERÇEK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131888776_390687065489578_8241338717833033466_n_17892670192775257.jpg"
        },
        "main_article": {
          "quotes": [
            {
              "type": "baslik",
              "text": "ACITAN GERÇEK"
            },
            {
              "type": "metin",
              "text": "[ACITAN GERÇEK]\n            Direksiyon sende, evet...\n            Fakat yeterince tecrüben biriktiğinde sen de farkedeceksin: O direksiyon bir\n            \"süs\" sâdece!\n\n            Sen onun bir işe yaramadığını anlayana dek \"oyalan\" yalan dünyada diye var.\n\n            Olması gereken ne ise o oldu, o oluyor, o olacak...\n\n            İstediğin yolu dene, dirensen de buna engel olamayacaksın; zâten \"bir tek bunu\n            anla\" diye var görünüyorsun!\n\n            Ten gemisine dümenci olmaz her çeviren\n            Fa'âlün limâ yürîd'dir eviren çeviren\n\n            Her şey, seni sana anlatmak için var güzeller güzeli...\n\n            Her şey akar; su, tarih, yıldız, insan ve fikir\n            Oluklar çift; birinden nur akar birinden kir\n            [O ve BEN Yazarı]\n\n            Şimdi sudaki hangi resmine BEN, akışın hangi anındaki fikrine BENİM diyeceksin\n\n            Akışta demetlenmiş, büyük, küçük, kâinat\n            Şu çıkan buluta bak, bu inen suya inat\n\n            Hayatın kesintisiz, doğal, bütün akışı, şimdi ve burada olanda hazır; geçmişe tutunan\n            \"BEN\" sandığından ne zaman kurtulmak istersen, akışta olmak, dahası akış olmak\n            istersen, ne zaman istersen gelebilirsin kendine...\n\n            Kendine gelene dek elbette nice acılar çekeceksin zîrâ artık ihtiyâcın olmadığını\n            anlayana kadar acı çekmeye ihtiyâcın var. Çünkü sahte ego duvarı çatlamadan\n            \"BEN\" sandığı yıkılmadan, aslı açığa çıkamaz.\n\n            Aslında bu da tasarlanmış bir yıkım, sahtesi olmayanın gerçeği bilinemez. Işık yaradan\n            sızacak, ızdırâbın sonu böyle böyle gelecek..."
            }
          ]
        }
      },
      "id": 202012190114
    },
    {
      "article": {
        "header": {
          "date_value": "19 Ara 2020 00:34",
          "title": "KEŞFETMEK İÇİN BAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131926849_2139304942871124_4688503582175342838_n_18137338552137672.mp4"
        },
        "main_article": {
          "quotes": [
            {
              "type": "baslik",
              "text": "KEŞFETMEK İÇİN BAK"
            },
            {
              "type": "metin",
              "text": "[KEŞFETMEK İÇİN BAK]\n            Mâdem hayâl gerçektir ve içeride neye inanırsan dışarıda onu seyredersin; gelin birlikte\n            müstesnâ bir seyre dalalım, bakalım ne çıkacak...\n\n            Yeni bir dünyâda yaşayacaklar için, bilinmeyen gezegendeki hayatı keşfetmek (üstünü\n            açmak, örtüsünü kaldırmak: dis-cover-er) amacıyla geliştirilen üstün yetenekli hârika\n            bir oyuncağımız olsun, oldu olacak adı da \"Kâşîf\"olsun, hayâl bu ya!\n\n            Kâşîf, ayağını yere bastığı, gözünü orada açtığı ilk andan itibaren merkeze bilgiler\n            göndermek üzere programlandı.\n\n            Birazcık yakından tanıyalım; Kâşîf, yüzünü çevirdiği her yeri HD üstü bir çözünürlükle\n            görebiliyor, dikkatini verip enerjisini yoğunlaştırdığı yerdeki sesleri duyabiliyor,\n            nesnelere yakınlaştıkça kokusunu, üzerinden geçtikce dokusunu algılayabiliyor, ekranına\n            yakın bölgedeki alıcı yardımıyla belirli tadları da seçebiliyor.\n\n            Kendine verilen beş duyu organıyla altı yönde algıladığı bütün sinyalleri merkeze\n            gönderiyor.\n\n            Bu esnada Kâşîf'in merkezi işlem biriminde iyi-kötü güzel-çirkin doğru-yanlış gibi\n            zıtlık içeren hiçbir filtre çalışmıyor.\n\n            Çünkü algılanan şeyleri yorumlama, yadırgama, etiklememek demek o sinyalin\n            kişiselleştirilerek kaydedilmesi demektir ki sistemin işleyişi gereği kişiselleştirilmiş\n            bütün bilgiler merkeze ulaşmadan geri dönüşüm kutusuna (re-cycle bin) gönderiliyor.\n\n            Düşünelim bir kere, Kâşîf bir nesnenin tadına baktı ve onu \"kötü\" olarak\n            etiketledi. Merkezimiz olan kozmik bilince, o nesne kötü olarak etiketlenerek\n            kaydedilse, daha sonra o evrende yaşayan hangi idrak sahibi o nesneyi tercih ederdi ki!\n\n            Bilen bilir ki bütün işlem algılayan öznede şekilleniyor, görüntü algılanan nesnede\n            değil kod çözücü (de-coder) öznede oluşuyor. Hal böyleyken kişiselleştirilmiş hiçbir\n            bilginin kozmik bilinçte bir değeri olmadığı için kayda geçmiyor.\n\n            Aslında bu kurgu filmimizi daha fazla oynatabiliriz ama ârife bir işâret yeter!\n\n            BEN, merkez, mutlak yönü ile gözetleyici (observer) diğer yönden mukayyet hâliyle\n            kendinden zuhûr edenin farkında, bilinçli bir kâşîf (dis-cover-er) rolünde!\n\n            Ârifin işi sâdece olan'a uyumdur. Giyindiği bütün sıfatların uyumlu\n            birlikteliğindedir vesselâm"
            }
          ]
        }
      },
      "id": 202012190034
    },
    {
      "article": {
        "header": {
          "date_value": "18 Ara 2020 11:29",
          "title": "BİN YÜZÜ•BİR İŞÂRET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131905512_753794568880111_8618272211622014831_n_17866269656203943.jpg"
        },
        "main_article": {
          "quotes": [
            {
              "type": "baslik",
              "text": "BİN YÜZÜ•BİR İŞÂRET"
            },
            {
              "type": "metin",
              "text": "[BİN YÜZÜ•BİR İŞÂRET]\n            - Bıktım artık kendimden! Özgür olmak istiyorum...\n\n            Sen bir kişi olarak özgür olamazsın ancak kişiden özgür olabilirsin. Doğum tarihi olan\n            \"Kişi olma\" hâline inanmaktan kurtul!\n\n            Toprağına düşen, ikiliğin ve kişiliğin zehirli tohumlarının hepsini temizle!\n\n            Sen kapları, testileri hele bir kır; sular nasıl bir yol tutar, bir olup birliğe\n            birikir.\n            [Cenâbı Mevlevî]\n\n            BEN, zaman ve mekandan bağımsız mutlak yönü ile gözetleyici; diğer yönden ten kafesinde\n            mukayyet hâliyle, kendinde zuhûr edenin farkındadır.\n\n            Var gibi görünen yok (madde-yatay)\n            Yok gibi görünen var (manâ-dikey)\n\n            Ve tam kesişim merkezinde, saf farkındalığıyla insan görüntüsü: sınırsız olanı örten,\n            perde sınırı!\n\n            Ama tek ve bütün olanı kim saklayabilir?\n            Eğer kendi değilse bu \"diğeri\" yani \"ben-benim\" maskesini giyinen\n            kim? Hani bu filmde bir ikinci yoktu!\n\n            İsimsiz ve resimsiz \"tek ve bütün\" olana işaret etmek için, isimli resimli\n            türlü sûretler giyen, asıl özünün üzerindeki örtüyü (küfr) kaldırması için gölge yüzünü\n            gösteren yine kendisi!\n\n            Oyun içinde oyun, cümbüşü fark edince seyrine olmuyor doyum güzeller güzeli..."
            }
          ]
        }
      },
      "id": 202012181129
    },
    {
      "article": {
        "header": {
          "date_value": "17 Ara 2020 22:03",
          "title": "FARKI VAR MI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131937618_243510813776950_8974416502847324982_n_17897492329708668.jpg"
        },
        "main_article": {
          "quotes": [
            {
              "type": "baslik",
              "text": "FARKI VAR MI"
            },
            {
              "type": "metin",
              "text": "[FARKI VAR MI]\n            Bir kardeşim, bir süredir her sabah düzenli olarak devam ettiği bir olumlama! metnini\n            paylaşma gereği hissetmiş. Güzel kalbi için müteşekkirim, o kendini biliyor.\n\n            Her sabah ilk iş, içine duygusunu katarak, bütün hücrelerimle onaylayarak bu olumlamaya\n            devam ettiğimden beri \"hayat bana başka bir yüzünü gösterdi, inanılmaz etkili, çok\n            mutluyum\" diyor. Ne güzel...\n\n            Gelin birlikte okuyalım:\n\n            İnsanlığın târifi uykudan uyanınca şöyle söylerdi:\n\n            Elhamdülillâhillezî âfânî fî cesedî ve radde ‘aleyye rûhî ve ezine lî bi-zikrihî:\n            Bedenime âfiyet veren, rûhumu bana iâde eden ve bana kendisini zikretme imkânı veren\n            Allah'a hamd olsun.\n\n            Sizden biriniz sabahlayınca şöyle desin:\n\n            Mülk, âlemlerin Rabbi Allah’ın olduğu halde sabahladı, biz de öyle sahbahladık.\n            Allah’ım! Bugünün hayrını, zaferini isterim, galibiyetini isterim; nurunu, bereketini ve\n            hidâyetini isterim. Bu günde olan ve bundan sonraki günlerde olan kötülükten Sana\n            sığınırım… Sonra gecelediği zaman da aynen böyle söylesin\n\n            Varlığın sevinci hâne-i saâdetinden ayrılmadan önce şöyle söylerdi:\n\n            Allah'ın ismiyle ve onunla birlikte olarak (evimden çıkıyorum) ben, Allah'a\n            dayanıp tevekkül ettim O bana yeter. (Her türlü) Kuvvet ve kudret ancak yüce\n            Allah'ın yardımıyladır. Sen ismet perdenle örtmez isen günahlardan korunmak ne\n            mümkün ve sen hazinenden tevfîk buyurmazsan tâate nasıl güç buluruz\n\n            Din dili, her anın her eylemin farkında olmak için, fillerin başına bilinç tohumu: niyet\n            ve hissiyâtı bir dua ile ekler, bu sayede gündelik sıradan işler bile ibâdete dönüşür\n\n            Tuvalate girerken hangi ayağını tercih etmen gerektiğini belirler ki bu basit eylem bile\n            farkındalık kapısına dönüşsün. Her gün tekrarlanan def'-i hacetten sonrası için\n            bile özel duası vardır dîn sahibinin; maksat içinde farkındalık, bilinç olmayan hiç bir\n            nefes olmasın.\n\n            Çünkü ister bireysel olsun ister kurumsal ve ister dünyevi olsun ister uhrevî içinde\n            farkındalık olmayan her eylemin sonu riyakarlıktır, gizli şirktir ve din dilinde en\n            büyük günahtır.\n\n            Ama bu cümleler sorgulanmadan, hissedilmeden kuru ezbere dönüştüğünde, uyarı amaçlı\n            birer hatırlatıcı olan ibadetin özü duanın kendisi, alışkanlık hâline gelmiş birer âdet\n            ve hatta gaflet olabilir."
            }
          ]
        }
      },
      "id": 202012172203
    },
    {
      "article": {
        "header": {
          "date_value": "17 Ara 2020 03:09",
          "title": "KALP EKSENİMİZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131300185_430549748077293_1616803441682414747_n_17924138089480076.mp4"
        },
        "main_article": {
          "quotes": [
            {
              "type": "baslik",
              "text": "KALP EKSENİMİZ"
            },
            {
              "type": "metin",
              "text": "[KALP EKSENİMİZ]\n            Her nefes sesleniyorken HÛ HÛ\n            Dışında arayıp kaçırma rûhu\n            [Hz. Mevlânâ]\n\n            Altın özündür, sultânın geçer akçesidir. Her nefes altındır, onu sana sayarlarken başka\n            şeye bakma; şâhid ol kiminle d.olduğuna...\n\n            - Seviyorum, seviyorum da kalbim daralıyor\n            Kalbin daralmışsa kimin neyi sevdiğini sorgula; içinde alışveriş olmasın sonra! Darı\n            seven daralır, yüceler yücesiyle d.olan kalp daralır mı hiç?\n\n            Allah demek ar olmaz\n            Mümin kalbi daralmaz\n\n            - İyi de bazıları da pek kalpsiz olmuyor mu erenlerim\n            Kalpsiz diye kalbindekinden habersiz olana derler. Affetmek, hoş görmek işi bilene,\n            kalbinden, kalbindekinden haberdâr olana düşer...\n\n            İçiçe dâireler gibi bütün yaratılanlar! En iç ortak merkezi, KALP: ALLAH diye anlar. Her\n            görünende ortak olan merkez bir; öz! Ve özleri ortak eksen: \"ALLAH’ın İPİ\"\n            denir! Âh onu bir tutabilsen! İnersin her bir özden geçerek ortak merkeze ve sonunda\n            selâm verirsin EREN olmuş herkese...\n\n            Ey can! Sen ki kalbinle gökyüzüsün, gerisi hava durumu, geçenlerin bir bir geçtiğini\n            fark eden sensin güzeller güzeli.\n\n            Hatırla ama nasıl ağlıyordu makamı rast gelen o şarkıda aradığını bulan:\n\n            Ömrümce hep adım adım, her yerde seni aradım\n            Ben kalbimden başka yerde, inan seni bulamadım"
            }
          ]
        }
      },
      "id": 202012170309
    },
    {
      "article": {
        "header": {
          "date_value": "16 Ara 2020 22:22",
          "title": "DÜĞÜN GECESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131589998_1126412227761103_4354088406250711414_n_17963914411364321.jpg"
        },
        "main_article": {
          "quotes": [
            {
              "type": "baslik",
              "text": "DÜĞÜN GECESİ"
            },
            {
              "type": "metin",
              "text": "[DÜĞÜN GECESİ]\n            Mescidî kon enderun-i evliyâst\n            Secdegâh-ı cümle est anca Hudâst\n            [Mesnevi-i Ma'nevî]\n\n            Cemâliñdir ‘ibâdet kıblegâhı\n            Işığıñdır sa‘âdet secdegâhı\n\n            Erenlerin içinde bir mescîd bulunur ki orası her secde edenin yüz sürdüğü, O'nun\n            bulunduğu mahaldir.\n\n            Kendinde mâbedi bulmayan, hiçbir mâbette kendini bulamaz.\n\n            Gönlüne secde...\n\n            Daha, daha yakına gelenlere\n            Şeb-i Arûs pek mübârek gele\n\n            Hamiş: Cenâbı Mevlevî rûh-u pürfütûhları ile âşinâ olmak isteyen can, bugün 16:07 gibi\n            arûs-u kurân sure-i rahmân nefesinde buluna yâ hû, yâ men hû..."
            }
          ]
        }
      },
      "id": 202012162222
    },
    {
      "article": {
        "header": {
          "date_value": "16 Ara 2020 00:47",
          "title": "KENDİ YAYINI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131389694_427012271808650_6853854353617270554_n_18061394455257184.jpg"
        },
        "main_article": {
          "quotes": [
            {
              "type": "baslik",
              "text": "KENDİ YAYINI"
            },
            {
              "type": "metin",
              "text": "[KENDİ YAYINI]\n            Öğrencilerine konuyu çok iyi öğretebilmek için şekilden şekile giren yüce gönüllü bir\n            öğretmen misâli, kendine kendini öğretebilmek yâni bilinmek için \"başkaları\"\n            rolünü oynuyorsun, bu filmde yabancı yok farkında mısın?\n\n            Yaşadığın her şey, \"kendine gel, aslını bil\" diye kendi kendine verdiğin\n            ipuçlarından ibâret!\n\n            O sahte kimliğin, orada durdukça sana huzur yok! Kimden kaçarsan kaç, kendine\n            yakalanırsın.\n\n            Yüce gönüllü öğretmen, konuyu kişileştirerek anlatıyor sana, hem bir şeyden değil\n            herşeyden söylüyor anlasana.\n\n            Diyelim ki bir ayna kırılmış, paramparça olmuş. O bir bütün iken tek bir yansıman var\n            idi, şimdi her birinden farklı farklı yansımaktasın. Hepsi bütün olan kendini, çok iyi\n            anla, her aynada kendi yüzünü tanı diye var...\n\n            Mevcûd sınırlı ve çok! Vücûd tek ve sonsuzdur\n            Su yukarıda buhar ve aşağıda buzdur\n\n            Arayan, aranan ve arayışın kendisine daha yakından bakıldığında; yazanı, yöneteni, bütün\n            rolleri oynayanı ile tek bir bütüne, \"uyanma halindeki bilince\" ait bir cümbüş\n            olduğu fark edilir ki artık filmdeki gerçeğin örtüsü açılmıştır.\n\n            Gökkubbede oturanlar iyi bilir\n            Damdan bir taş atıldı mı düşer\n\n            Her an yapıp bozarak, her şeyden sana örttüğün bir diğer yüzünü gösteriyor, yap-boz\n            tamam olsun istiyor, seni kendine dâvet ediyor!\n\n            Tam fark edene dek mesajının şiddeti artırarak devâm edecek, sarsıcı bir yayın bu:\n\n            Her nefes sesleniyorken HÛ HÛ\n            Dışında arayıp kaçırma rûhu\n            [Cenâbı Mevlevî]"
            }
          ]
        }
      },
      "id": 202012160047
    },
    {
      "article": {
        "header": {
          "date_value": "15 Ara 2020 03:23",
          "title": "KADRİ CAN•DAN DOĞ•ANLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131152482_214104080322757_1236308308572209863_n_18179503027014715.mp4"
        },
        "main_article": {
          "quotes": [
            {
              "type": "baslik",
              "text": "KADRİ CAN•DAN DOĞ•ANLAR"
            },
            {
              "type": "metin",
              "text": "[KADRİ CAN•DAN DOĞ•ANLAR]\n            Özün canda bulmayanın her bulduğu boş gelir\n            Canözünden ç•ağlayanın her güldüğü hoş gelir\n\n            Rabbenâ zalemnâ enfusenâ\n            Fahr-i cihândır Mustafâ\n            Günden ayandır Murtazâ\n\n            Günü özünden doğmayanın her gördüğü kış gelir\n            Kadri can•dan bilmeyenin her bildiği az gelir\n\n            Rabbenâ zalemnâ enfusenâ\n            Fahr-i cihândır Mustafâ\n            Günden ayandır Murtazâ\n\n            Dardayım Mürüvvet Yâ Ali bilmez•em\n            Kadrî can•da senden gayri bilmez•em\n\n            Peki bu fotoğrafta neye bakıyorum:\n            ABD Ulusal Bilim Vakfı'nın işlettiği Daniel K.Inouye Güneş Teleskobu, dünyalıların\n            şimdiye kadar gördüğü en çarpıcı Güneş lekesi fotoğrafını çekti. Yıldızın ışık küre adı\n            verilen en dış katmanında oluşan Güneş lekelerinin sıcaklığı çevrelerine kıyasla daha\n            düşük. Bu nedenle karanlık noktalar halinde görünen Güneş lekelerinin sıcaklığı 2700 ila\n            4200 derece arasında değişiyor.\n\n            Bu fotoğraf, bir Güneş lekesinin şimdiye kadar çekilmiş en ayrıntılı ve heyecan verici\n            görüntüsüdür, nefesle alâkâsını siz kuruverin cânım erenlerim..."
            }
          ]
        }
      },
      "id": 202012150323
    },
    {
      "article": {
        "header": {
          "date_value": "15 Ara 2020 00:40",
          "title": "EGO REKLAMLARINA SON",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/130770476_719929315305860_4024653571468603828_n_18145326286118710.jpg"
        },
        "main_article": {
          "quotes": [
            {
              "type": "baslik",
              "text": "EGO REKLAMLARINA SON"
            },
            {
              "type": "metin",
              "text": "[EGO REKLAMLARINA SON]\n            Aslında, \"Sâhibim öyleyse varım. O halde ne kadar çok şeye sahip olursam o kadar\n            Ben! olurum\" reklamı yapan sloganlar,\n\n            \"Kendini bilmezleri çarçabuk doyuma ulaştıran sloganlardan bezginim\" itirâfı\n            duyulana dek devâm edecek:\n\n            ✓Rodi: İçinden çıkamayacaksınız!\n\n            İçinden çıkmadıkça dünya bilinmez. Giyindiğin bedeni ve zihn kalıplarını ölüme\n            yaklaştıkça zâten çıkarıyorsun. Şimdi tam soyun, biriktirdiğin her yargıdan, üzerine\n            yapışan her etiketten, isimden resimden sıyrıl; ölümü öldür hepten kurtul!\n\n            ✓Slazenger: Kışkırtır!\n\n            Ego'nun arzu ve korku zevk ve acı çemberindeki tahrik kokan sloganı, sen de\n            gördüğün yerde tanı altında yatanı!\n\n            ✓Sony: Onu Sony yapan sizsiniz\n\n            Öznenin nesneye olan dikkat, enerji, ilgisi nesneyi canlı ve değerli yapar!\n\n            ✓ Tefal: : Ne varsa sende var\n\n            Yeter ki neye \"ben\" diyeceğini bil; bir eksiğin yok vallahi!\n\n            ✓Turk.net: Bağlanacaksın, kopamayacaksın\n\n            Bir kere özündeki sonsuz zenginliğin kaynağına bağlananın özünden yüzüne tevhid yayını\n            bitmez olur, seyredenin birlik zevkine doyum olmaz.\n\n            ✓Volkswagen: İnsan görmek istediğini görür\n\n            Çünkü gören biyolojik bedendeki göz değil, daha derinde melekut bedendeki enerji\n            bedenden bakandır. O ise saf farkındalığı ile dikkatini, ilgisini nereye yöneltirse onu\n            görecektir.\n\n            O halde göreceğin biblo gibi bir Tanrı yüzü de olsa \"göster beni göreyim seni\n            deme\" Ya Rabbî cennette yüzünü göster diye de isteme, cennet zâten O'nun\n            yüzünden ibâret!\n\n            Reklamlar bitti, film başlamadan diyeceğimizi diyelim:\n\n            İmdî reklamların kaşıdığı bu tarz düşüncelerin kendinizde gıdıklandığı yeri tespit\n            edemediğinizde yâni reklam mantığı fark edilmedikçe, sloganların söylediği her şeye\n            inanır ve o bilinçsiz düşüncelerin doğrultusunda alış-veriş peşinde bir ömür sürüklenir\n            durursunuz.\n\n            \"Hep daha fazlasını arama ve hiç bulamamak\" kısır döngüsünden kendinizi\n            kurtaramazsınız çünkü o düşünce formunun beslediği, ego temelli yapı aktif olduğu\n            sürece, sahip olduğunuz hiçbir şey, bulunduğunuz hiçbir yer, kişi ya da durum, sizi\n            tatmine yetmeyecektir.\n\n            Dâimâ daha fazla tatmin vaat eden, yarım benlik duygunuzu tamamlayacağı ve içinizde\n            hissettiğiniz eksiklik duygusunu dolduracağı balonunu şişiren yeni şeyler arar\n            durursunuz."
            }
          ]
        }
      },
      "id": 202012150040
    },
    {
      "article": {
        "header": {
          "date_value": "14 Ara 2020 22:55",
          "title": "KADR-İ CAN DOĞDU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/130872008_210464177350144_8139718422377177141_n_17890349098750560.jpg"
        },
        "main_article": {
          "quotes": [
            {
              "type": "baslik",
              "text": "KADR-İ CAN DOĞDU"
            },
            {
              "type": "metin",
              "text": "[KADR-İ CAN DOĞDU]\n            Kadr-i cânâne bugün\n            Canlar versem az gelir\n            Cânâne can verene\n            Cân içinden râz gelir\n\n            Söyleme sırrını sen\n            Ne can duysun ne beden\n            Hattâ bilmesin gölgen\n            Varlık imtiyaz gelir\n\n            Bağla kıl u kâlini\n            Faş etme ahvâlini\n            Sakla ki melâlini\n            Ya cevr u ya naz gelir\n\n            Her ne olsa cihandan\n            Sanma taşradır andan\n            Sen seni al bu yandan\n            Ol sana biraz gelir\n\n            Bir kâmile hemdem ol\n            Huzurunde ebsem ol\n            Sen kendine harem ol\n            Kabe ve Hicaz gelir\n\n            Bu bahse söz yaraşmaz\n            Çünkü yolu söz aşmaz\n            Her kim yolundan şaşmaz\n            Hakikat mecaz gelir\n\n            Erlerin erenlerin Hakk'ı Hakk'la görenlerin. Bu sırra can verenlerin himmet-i\n            vâlâları kandiliniz olsun cânım erenlerim..."
            }
          ]
        }
      },
      "id": 202012142255
    },
    {
      "article": {
        "header": {
          "date_value": "14 Ara 2020 22:07",
          "title": "EGO REKLAMLARI II",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/130754898_393111531959032_7827015117197385501_n_17976770032330975.jpg"
        },
        "main_article": {
          "quotes": [
            {
              "type": "baslik",
              "text": "EGO REKLAMLARI II"
            },
            {
              "type": "metin",
              "text": "[EGO REKLAMLARI II]\n\n            ✓Danone: Bundan daha doğal ne olabilir ki? İyi bak kendine\n\n            Zâten insan, kendi özüne doğru, derin, keskin, tek bir b.akış değilse ya nedir?\n\n            ✓Egos: Başınıza gelen en güzel şey\n\n            İnsan doğmak fırsattı, bir de insanlıktan doğdun mu tamamdır!\n\n            İçinde(n) göründüğümüz şu insan kılığı, beden ve zihni giyineni fark etmek için en büyük\n            fırsattır ve telâfisi yoktur.\n\n            ✓ Elidor: Hep bakacaklar\n\n            Başkalarının bakmalarıyla, insanın değeri değil sahte kimliği büyür.\n\n            ✓First Duo : Daha fazlasını istemekle çok olmuyorsunuz\n\n            İşin başında bütünden ayrı zannederken kendini yanlış tanımlayan ego, zaten hep eksik ve\n            yetersizdir asla tatmin olmaz hep daha fazlasını istese de doyumu uzun sürmediğinden\n            \"çok olmasına\" imkan yoktur.\n\n            ✓Ford Focus: Hayat sizin, kontrolü kimin?\n\n            Kontrol edemediğinin kölesi, kontrolü elinde olanın sâhibidir insan. Beden ve zihin\n            kalıbının istediği hemen oluyor mu? O sesi dinleyip olacağı sen mi tercih ediyorsun,\n            farkında mısın olanların?\n\n            ✓Garanti Bankası: Başka bir arzunuz?\n\n            Sahte kimlik taşıyan her insan, kendi değerinin nereden kaynaklandığını bilmediğinden,\n            çoğu zaman eksiklik hisseder, \"ihtiyaç-istek-arzu-zevk\" döngüsüne girerek bu\n            eksikliği tamamlamak ister.\n\n            ✓Kelebek Mobilya : Evini benimser\n\n            Bunca zamandır ten evinde, alışık olduğu zihin konforunda misafir olan insanın\n            gerçekliği, aslında ev sahibi olan \"saf farkındalığı\" fark etmesindedir.\n\n            ✓L’oreal: Çünkü sen buna değersin\n\n            Özne nesneye değer verir nesne özneye değil!\n\n            ✓Nivea: Güzelliğinizin farkına varın\n\n            Maden, bitki, hayvan da güzeldir ama ancak insan idrakinde, bilinç olanların\n            güzelliğinin farkına varabilir. Güzellik yüzüne yansıyan özdendir.\n\n            ✓Pepsi: Daha fazlasını iste\n\n            Bir eksiğin yok, daha fazlasını isteyen ego'yu benimsemekten başka!\n\n            ✓Peugeot: Kıskanılmaya hazır olun\n            Başkalarının kıskanmasıyla onların egolarının değeri azalacak hâliyle araç sahibinin\n            değeri artacak öyle mi!\n\n            ✓Pirelli: Kontrolsüz güç güç değildir\n\n            O halde beden ve zihin gibi güçlü bir nesneyi kontrol et, evrenin kaynağı olan gücün,\n            bütünün yararı için fışkıran enerjinin, bir kanalı olarak senden akmasına izin ver.\n\n            Ego'nun reklamları bitmez..."
            }
          ]
        }
      },
      "id": 202012142207
    },
    {
      "article": {
        "header": {
          "date_value": "14 Ara 2020 10:01",
          "title": "EGO REKLAMLARI I",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131069430_389344399059171_5400842927794850010_n_17846853101481629.mp4"
        },
        "main_article": {
          "quotes": [
            {
              "type": "baslik",
              "text": "EGO REKLAMLARI I"
            },
            {
              "type": "metin",
              "text": "[EGO REKLAMLARI I]\n            Bir önceki söze binâen reklamların okşaya okşaya büyüttüğü egonun bazı sloganları:\n\n            ✓Arko Krem: En değerli giysiniz cildiniz\n\n            Demek ki beden, giyindiğimiz bir nesne, peki ya giyinen özne? Yaşlandığın zaman\n            buruşursa \"ben buruştum\" deme, beden eskidi diyebilirsin...\n\n            ✓Aramis Life Parfüm: Hayat mükemmel bir oyun\n\n            Oyun: \"Bir menfaat olmadan\" hoşça vakit geçirmek için yapılan, çeşidine göre\n            belli kurallara bağlanmış, mahârete dayalı eğlence\n\n            ✓Atlas: Her zaman keşfetmek için bak!\n\n            Keşfetmek: Dis-cover Örtüsünü açmak demek. Özün üstüne örtülen ego örtüsünün\n            \"Ben\" olan adına konuşma hakkı olmasa gerek!\n\n            ✓Coca-Cola Light: Işığını yansıt!\n\n            Işığı yansıtmak için saydam olmak, letâfet kesbetmek gerekir. Katı ve sabit olan egonun\n            böyle bir marifeti yoktur. Özündeki ışığı, yüzüne yansıyan kendini gerçekleştiren,\n            insanlığından soyunandır.\n\n            Rûhullah olandan sızanlar:\n            Ben dünyanın ışığıyım. Benim ardımdan gelen, asla karanlıkta yürümez, yaşam ışığına\n            sahip olur.\n\n            ✓Çokomilk: Hiç aklımdan çıkmıyor ki\n\n            Aklımda, fikrimde hep sen varsın\n            Sevdâlı, hülyâlı gözlerin var\n            Sevmemek mümkün mü güzelim seni\n            Beni kahreden o gözlerin var\n            (Aman yâ Kahhâr)\n            🎵\n\n            Meraklısına, Mustafa Keser'den (Pain Killer) niyetine bir başka şîveyle dinlemeleri\n            tavsiye olunur erenlerim.\n\n            Hayatın film arasına bu kadar reklam yeter. Adı pek tatlı olan, eskilerden bir nesnede\n            kaldık.\n\n            Ego Reklamları devâm edecek..."
            }
          ]
        }
      },
      "id": 202012141001
    },
    {
      "article": {
        "header": {
          "date_value": "14 Ara 2020 05:19",
          "title": "BENİM ŞEYLERİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131179590_380426756578723_1795313315664542552_n_17941815223414678.jpg"
        },
        "main_article": {
          "quotes": [
            {
              "type": "baslik",
              "text": "BENİM ŞEYLERİM"
            },
            {
              "type": "metin",
              "text": "[BENİM ŞEYLERİM]\n            Kendi içimize dürüstçe bir bakalım mı?\n\n            Önce biraz sayalım:\n            Telefon, saat, yüzük, otomobil, ev, sevgili, eş, çocuk, anne, baba, dayı, sosyal statü,\n            oturduğum koltuk, giyindiğim her neyse, oynadığım hangi rolse artık...\n\n            Şimdi içtenlikle cevap verelim:\n\n            ✓Belli nesneler size bir üstünlük ya da önemli olma hissi veriyor mu?\n            ✓Bâzı şeylerden mahrum kalınca, daha fazlasına sâhip olanlara göre, kendinizi daha\n            değersiz hissediyor musunuz?\n            ✓Sâhip olduğunuz şeylerden sık sık söz ediyor veya başkalarının gözünde değerinizi\n            artırmak için onları kullanıyor musunuz?\n            ✓Hiç gereği yokken, sâhip olduğunuz şeyleri laf arasına sıkıştırıyor veya eşyalarınızı\n            başkalarının gözündeki öneminizi, bu sâyede kendi öneminizi artırmak için kullanıyor\n            musunuz?\n            ✓Başka biri, bir konuda sizden daha çok şeye sâhip olduğunda bir şekilde benlik duygunuz\n            zayıfladığını düşünüyor musunuz?\n            ✓Çok değer verdiğiniz bir eşyanızı kaybettiğinizde öfkeleniyor, kendi değerinizden\n            birşeyler eksilmiş gibi hissediyor musunuz?\n\n            Son soruya düşünerek cevap vermeyin sâdece hissedin: Sizin kim olduğunuz, bu kayıpla bir\n            eksikliğe uğradı mı?\n\n            Evet cevaplı onay cümleleri çok olan, yitiğini yanlış yerde arıyor, kendini dışardaki\n            nesnelerde bulmaya çalışıyor demektir.\n\n            Benlik duygusuna bir şeyler katmak için nesneleri \"sahte kimlik\n            güçlendiricisi\" olarak kullanmak yani nesne bağımlılığı, özneyi bilemeyen cümleler\n            arasında yaygın bir hastalıktır.\n\n            Sahte kimlik taşıyan her insan, kendi değerinin nereden kaynaklandığını bilmediğinden,\n            çoğu zaman eksiklik hisseder, \"ihtiyaç-istek-arzu-zevk\" döngüsüne girerek bu\n            eksikliği tamamlamak ister.\n\n            Ne yazık ki egonun tatmin süresi çok kısadır. Doyumdan hemen sonra, \"daha çok\"\n            tatmin için yeni şeyler arayışına girer, tüketim toplumunun çarkları böyle böyle döner.\n\n            Ne var ki: \"Hazıra dağ dayanmaz\" tükete tükete nihâyet insanın da ömrü\n            tükenir, bir nesne olan bedenin son kullanım tarihi gelir!\n\n            Özneyi bilemeyen nesne olarak kalır, yolcu yuvaya dönemeden, kendine gelemeden film sona\n            erer.\n\n            Eh... Bu kadar spoiler (sürprizbozan) verdik, film değil filmi izleyen olduğunu bilen\n            bilsin artık!\n\n            Hem ne demişti işi bilen:\n            Bu âleme geldin, ya tekâmül edersin ya da yok olup gidersin."
            }
          ]
        }
      },
      "id": 202012140519
    },
    {
      "article": {
        "header": {
          "date_value": "13 Ara 2020 22:22",
          "title": "İÇİMDEKİ GÜNEŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/130892800_451607039336964_2321830851176428686_n_18177362059033544.jpg"
        },
        "main_article": {
          "quotes": [
            {
              "type": "baslik",
              "text": "İÇİMDEKİ GÜNEŞ"
            },
            {
              "type": "metin",
              "text": "[İÇİMDEKİ GÜNEŞ]\n            Evet, insan nefsinin ne mal olduğunu görüyor.\n            [Kıyâmet:14'den]\n\n            İşte bu işâret, işitecek kulağı olanlara, geleceği kesin olan o gündeki, uyandığı\n            gündeki, ayağa kalktığı gündeki durumu ne güzel anlatıyor.\n\n            Ne diyor ne diyor?\n            Perde kalkınca \"ben\" dediğinin çirkin yüzünü elbet göreceksin!\n\n            Beden-zihin kalıbına ait kalınlaşan şartlanmışlık perdesi, açık pencereyi kapatmak bir\n            yana gitgide duvara döndürünce, ışık girmeyen ev, karanlık olur; içerdeki uyumasın ya\n            n'eylesin.\n\n            Işığın kaynağından duydu uyan(an)lar:\n            \"İnsanlar uykudadır ölünce uyanırlar\"\n\n            Perde açıldıkça, ben bulutu dağıldıkça \"açık pencere\" farkedilir, saf bilincin\n            ışığı pencereden sızdıkça güneş alan evin duvarları yıkılır, beden-zihin yapısı çözülür\n            ve ışığı geçirecek bir saydamlık kazanır.\n\n            Zihin kalıbıyla, beden için örülen, altı yönle beş duygudan ibâret evden çıkınca, ilk\n            defa güneşi görürsün.\n\n            Bir de ne göresin?\n            Meğer dışarda parlayan güneş, içindeki saf farkındalığın, dışarıya yansımasından başka\n            bir şey değilmiş...\n\n            İçin dışa zuhûrâtı \"dünyâ\" dışın içe hayâlâtı \"ben\" diye görünüyor.\n\n            Perdeleri aç da güneş doğsun evinde\n            Ev de perde de güneş de hep sende\n            Aşk olsun âşikâr olsun en gerçek halde\n\n            Halk senden korkar bense \"ben\" dediğimden! Zîra senden hep iyilik gördüm,\n            nefsimden sâdece kötülük! Sen güneş, bense gölgenim! Âdeta seninle komşuyum; komşuluk\n            hakkını gözet, beni yut n'olur!\n            [Cenâbı Attâr, Kuş Dili]\n\n            İyilik güneşten, kötülük perdeden bilinir\n            Yâr O•dur ki yarayı içerden açar\n            Işık, yaranın açtığı yerden sızar\n            Ve perde... Ancak içerden açılır"
            }
          ]
        }
      },
      "id": 202012132222
    },
    {
      "article": {
        "header": {
          "date_value": "13 Ara 2020 05:16",
          "title": "TT•CHING-IV",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/130508896_235589044802188_8415018561390656701_n_17850301271477840.mp4"
        },
        "main_article": {
          "quotes": [
            {
              "type": "baslik",
              "text": "TT•CHING-IV"
            },
            {
              "type": "metin",
              "text": "[TT•CHING-IV]\n\n            Ezecekler mi birini\n            Büyütürler onu alabildiğine\n            Zayıf mı düşürecekler birini\n            Güçlendirirler onu alabildiğine\n            Yok edeceklerse birini\n            Geliştirirler onu alabildiğine\n            Alacaklar mı elindekini onun\n            Ona verirler önce bol bol\n\n            Budur görmek görünmezi\n            Yumuşak yener serti\n            Zayıf yener güçlüyü\n\n            Uçlar birbirine değer\n            Haddini aşan tersine döner\n            Çıkarma balığı derinden\n            Sırdır düzen, ele verme•sen\n\n            Zenginliğin kaynağı dedi:\n            El-Fakru fahrî\n            Yokluk iftihârım oldu\n            Şimdi de böyle okundu\n\n            Kudret, acziyettedir. Çünkü acz, sonsuz kudreti seyir makamıdır.\n\n            Sınırsız bir \"bilmiyorum\" aç(ık)lığı, mutlak acziyet, hayret ve gerçeğe\n            kendinden şehâdet...\n\n            Sarıldığını bırak, sonradan olandan vazgeç.\n            Biriktirerek dolduramazsın, boşaltarak zenginleş!\n\n            Sâhip olduğunu kaybedebilirsin peki ya zâten olduğunu?"
            }
          ]
        }
      },
      "id": 202012130516
    },
    {
      "article": {
        "header": {
          "date_value": "13 Ara 2020 01:53",
          "title": "TT•CHING-III",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131031354_801077103772197_5593797940248769410_n_17882690212896889.jpg"
        },
        "main_article": {
          "quotes": [
            {
              "type": "baslik",
              "text": "TT•CHING-III"
            },
            {
              "type": "metin",
              "text": "[TT•CHING-III]\n\n            Otuz çubuk buluşur tekerin ortasında\n            Ortadaki hiçliktedir arabanın yararı\n            Balçıktan çömlek oyarlar\n            İçindeki hiçliktedir çömleğin yararı\n            Ev yapan kapı pencere açar duvara\n            Oradaki hiçliktedir evin yararı\n\n            Varlık kazanç getirirse de sonu zarar\n            Hiçliğin zararı yok! Yarar üstüne yarar\n\n            Hiç olan sızabilir, hiç aralıksız dolu olana bile...\n\n            Varlığın sevinci dedi:\n            El-Fakru fahrî\n            Hiçlik iftihârım oldu\n            Şimdilik böyle okundu\n\n            \"Eksiğini eksilt\" anasütü bu sözde\n            Boş laf değil hayat var bu sözde"
            }
          ]
        }
      },
      "id": 202012130153
    },
    {
      "article": {
        "header": {
          "date_value": "13 Ara 2020 01:26",
          "title": "TT•CHING-II",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "TT•CHING-II"
            },
            {
              "type": "metin",
              "text": "[TT•CHING-II]\n\n            Göğün altında bilince herkes\n            Güzelliğini güzelin\n            Doğdu çirkin\n\n            Ve bilince herkes\n            İyiliğini iyinin\n            Doğdu kötü\n\n\n            Varlık yokluk, birbirini doğurur\n            Zorla kolay, birbirini tamamlar\n\n            Uzun kısa, birlikte biçim olur\n            Yüksek alçak, birlikte eğim olur\n\n            Sessiz ile tını, birlikte uyum olur\n            Ön ile art, birlikte dizim olur\n\n            Gerçekten de kutlu kişi\n            Etmeden eyler olur\n            Sözsüz söyler olur\n            Olanla uyum içinde durur\n\n            Nice bin tür görse gözü\n            Hiç birinde hor görmez özü\n\n            Yaratır benim demez\n            Yaptığına bel bağlamaz\n            Fayda sağlasa\n            Kalmaz orada\n            Ve orada olmayınca\n            Yüz çevirmezler ondan\n\n            Çalışır, yaratır, hizmet eder varlık olarak varlığa ve gerektiği zaman, gerektiği yerde\n            de öfkesiz, acelesiz, sabırla yener yaşama ters olanı; güçsüz suyun güçlü taşın,\n            etrafından dolaşarak geçip gittiği gibi...\n\n            \"O benimdir\" demeden, olana \"ben, benim\" demeden, akar gider bir\n            uçtan bir uca...\n\n            Evin iyiliği yerindendir mâdem evindesin daha da fazla deme, iyisi mi içindekini tut\n            içinde!"
            }
          ]
        }
      },
      "id": 202012130126
    },
    {
      "article": {
        "header": {
          "date_value": "13 Ara 2020 01:06",
          "title": "TT•CHING-I",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/131083416_460409058678667_1350133732688002034_n_17861787317246770.mp4"
        },
        "main_article": {
          "quotes": [
            {
              "type": "baslik",
              "text": "TT•CHING-I"
            },
            {
              "type": "metin",
              "text": "[TT•CHING-I]\n\n            Gösterebildiğin YOL, asıl YOL değil\n            Söyleyebildiğin SÖZ, asıl SÖZ değil\n            Ad verebildiğin ad, asıl ad değil\n\n            Adlandırılmazsa o kaynağı yerin göğün\n            Adlandırılırsa o anası bin bir türün\n\n            Hep hiçlikte kalanlar tutkuludur özüne\n            Hep varlıkta kalanlar tutkuludur yüzüne\n            Hiç tutkusuz olanlar görür onun tek özünü\n            Hep tutkulu olanlar görür onun çok yüzünü\n\n            Bu ikisi birlikte doğar\n            Ve adlandırınca ayrılır\n\n            Sırdır birlik: \"aynılıktır\" sözün sırrı\n            Sırların sırrı budur ve\n            Kapısı sonsuz hazînenin\n\n            Daha ilk bakışta sırrını ele verirmiş gibi görünüyor erenlerim ammâ\n            \"aynı\" olan ne?\n\n            Varlığın özünü ya da yüzünü görme tutkusu mu? yoksa arayanın bulacağının kendi oluşu mu?\n\n            Yine bu kadîm bilmece çözülmüş olmuyor, bir boyuttan diğerine uğruyor...\n\n            Heeep aynı be yâ hû"
            }
          ]
        }
      },
      "id": 202012130106
    },
    {
      "article": {
        "header": {
          "date_value": "12 Ara 2020 01:21",
          "title": "HER NEFESİN SÂHİBİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/130446497_210969007181564_3611342197147842741_n_17891799733765412.jpg"
        },
        "main_article": {
          "quotes": [
            {
              "type": "baslik",
              "text": "HER NEFESİN SÂHİBİ"
            },
            {
              "type": "metin",
              "text": "[HER NEFESİN SÂHİBİ]\n            Kimimizin penceresi aydınlık... Kimimizin penceresi tedirginlikle dolu bir aralık!\n            Kimimiz pencereye sırtı dönük, ışığına muhtaç... Kimimiz pencereden habersiz, başka bir\n            ışığın peşinde! Ancak bir kimse olmadığını anlayan, ışık olduğunun farkında!\n\n            Ben merkezli baktıkça hep ufuk sınırı var\n            \"0\" merkezli bakınca ne sen varsın ne duvar\n\n            Hakikat anda olandadır; yorum, bakış açısı, pencerenin genişliği kadardır...\n\n            Beden-zihin kalıplarına hapsolanın, duvarlara çarpa çarpa incelmeden \"açık\n            pencereyi\" bulması ne mümkün!\n\n            İşte pencereye değil gökyüzüne, resme değil tuvale, besteye değil sessizliğe, nesneye\n            değil boşluğa odaklayacak yerinden bir ayar:\n\n            Evrenin boşluğundaki hava, bütünlüğünde dolaşan nefes \"Ben\" kalıbına dolunca\n            adı \"nefs\" oluyor; farkedenin sınırları kalkıyor.\n\n            Hoş, duvarı yelden yapı dayansa dayansa ne kadar dayanır ki!\n\n            Nefesin kimin olduğunun farkında olduğum her eylem, nefesin sahibine aittir.\n\n            Unutursam \"benim\" olur, hesâbı zor olur!\n\n            Eğer unutacak veya yanılacak olursak bizi sorumlu tutma. [Bakara:286'dan]\n\n            At, çok çalışıp hızlı koşup yarışı kazanıyor. Atın sahibine 3 milyon, ata binen jokeye\n            250 bin lira, ata da kazandı diye havuç veriliyor.\n\n            Sahip kim?\n            Binici kim?\n            At kim?\n\n            Bilenler bilir ki işin neticesi, işin sâhibine aittir.\n\n            O halde, üzerini örten topraktan eve, direği yelden çadıra giren, nefesin farkında olan,\n            eylemlerin sonuçlarından da azâd olur vesselâm"
            }
          ]
        }
      },
      "id": 202012120121
    },
    {
      "article": {
        "header": {
          "date_value": "9 Ara 2020 07:32",
          "title": "İRFAN SOFRASI 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129772859_134873525065605_6048833336129868440_n_17852741549370448.jpg"
        },
        "main_article": {
          "quotes": [
            {
              "type": "baslik",
              "text": "İRFAN SOFRASI 1+1"
            },
            {
              "type": "metin",
              "text": "[İRFAN SOFRASI 1+1]\n\n            Giymiş sûret gezer\n            Türlü işler düzer\n            Kime ne diyem g.özüm\n            N'eylerse güzel eyler\n\n            Tek bir özün bir ifadesi olarak bu yüzümle sana baktığımda, yine aynı özle bağlantı\n            kuruyorum. Anlık görüntüden ibâret ismine takılmıyorum. Şimdi sen, Süleyman'ı ara\n            ki bulasın!\n\n            İnsan, en fazla bir kere düşebilir kendi içine! Zâten kendi özüne doğru, derin, keskin,\n            tek bir b.akış değilse ya nedir insan?\n\n            Kendi içine düşenin biri•kimi paramparça olur, içinde bulunduğu kendini tanır, güçlenir\n            ve sıçrayarak yeniden kıyama kalkar, kıyamet böyle kopar!\n\n            Bunca zamandır misâfirsin bu tende\n            Yazıktır onu bilmez•sen sen•de\n\n            \"Aman sabahlar olmasın, bu rüya hiç bitmesin\" dersen, sonunda tutunduklarına\n            tutsak olur; biriktirdiklerinin altında ölür gidersin!\n\n            Şimdi kendi sessizliğinde, kendi içine bakmaya devam et; ne görüyorsun?\n\n            - Orada bir şey yok!\n\n            Bakmaya ve onaylamaya devam et. Yanlış yerden bakarak biriktirdiğin yanlış onayların\n            ben•zanların böyle böyle tükenecek. Araya ikilik girmeyinceye dek ısrarla devam et.\n\n            Süleyman'ı hayalî bir şey olarak fark etmek, seni, hiç doğmamış olan, saf ve doğal\n            hâlin olan mutlak varlığa, aslî yerine, değişmeyen özüne geri döndürür.\n\n            Yuvaya dönüş, derin rüyâdan uyanış, kendine gelme, üstünü örttüğün hazinenin açılması,\n            her hâliyle mutlu son...\n\n            - Peki ama başkaları ne der?\n\n            Bırak başkaları Süleyman rüyası hakkında konuşadursun! Ama senin onu bulabilmene imkân\n            kalmasın.\n\n            Yerini terk edenin yoktur mekânı\n            Hakîkat ehlinin olmaz nişânı\n\n            Senin için isim yok, resim yok, bilinç bile fazla. \"Her şey\" iken, çerçeve\n            içinde \"bir şey\" olmaya razı olma, belirli adı sanı olmayan, üzerine etiket\n            yapışmayan varlık ol...\n\n            \"Ben ol da bil\" diyen ne güzel demiş:\n\n            Benim tek bir canım, yüz bin tenim var. Ama ne yapayım ki ağzım bağlı gerçeği\n            söyleyemiyorum. Sanki binlerce can gördüm bunların hepsi de ben olmuşum. Heyhât\n            şaşılacak şeydir ki bütün bunların arasında \"Ben\" diyebileceğim bir tânesini\n            bile göremedim.\n            [Cenâbı Mevlevî]\n\n            Ne kim mevcûd oluptur bu cihânda\n            Ne işlense hepsi yerli yerinde\n            Bahâne bulamazlar hiç birinde\n            Hakîkat ehlinin olmaz nişânı"
            }
          ]
        }
      },
      "id": 202012090732
    },
    {
      "article": {
        "header": {
          "date_value": "9 Ara 2020 05:48",
          "title": "İRFAN SOFRASI 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/130218027_1706709656165626_6148568575549611590_n_17855129978361337.jpg"
        },
        "main_article": {
          "quotes": [
            {
              "type": "baslik",
              "text": "İRFAN SOFRASI 1"
            },
            {
              "type": "metin",
              "text": "[İRFAN SOFRASI 1]\n\n            - Bir ömür içinde bulunduğum tanıdık \"Ben\" hissini kaybetmekten korkuyorum.\n\n            Mutlak varlıkta yok olduğumuzda, artık \"Ben\" olanın bir iş göremeyeceğini\n            düşünürüz. Bu da zihinde kurgulanan (mind-made) beden sarayında yaşayan sahte benlikle\n            özdeşleşme olduğunu gösterir.\n\n            Sanki âlem sahnesinde, varlık perdesinde görünmek için BEN denen gölgeyi sahiplenmek\n            şart!\n\n            - Bu hikâyenin devam edebilmesi için bana yani adı Süleymân olana ihtiyaç var!\n\n            Sana, sen Süleyman'sın gibi mi hissettiriyor! O Süleymân'ı, mutlak varlığın\n            bir süreliğine şâhid olunan bir ifâdesi olarak görsen ne olur?\n\n            Hayatın bütün tezâhürleri, çeşitlilikleri, zıtlıkları, zaman ve mekân hissini\n            deneyimleyebilmek için gerekli olan, kişi kimliği taşıyan \"Ben\" yanılgısını\n            yaratır.\n\n            Perdede gösterinin olabilmesi için ikilik gereklidir. Zaman ve mekan, şeylerin ortaya\n            çıkması ve hareket edebilmeleri için bu gereklidir.\n\n            Bütün bu sahne içinde, sen olan \"saf bilinç\" bir role mi çivilenmiş, Süleyman\n            rolüne?\n\n            - Evet, bir bakıma böyle hissediyorum. Bana öyle geliyor ki derinlerimde benden öte bir\n            varlık, sâdece Süleyman'ın hikâyesinden bahsediyor. Bu bir sınırlanmışlık hissi\n            veriyor.\n\n            Bunu kim söylüyor? Sen o \"saf bilinç\"ten ayrı bir şey misin? Eğer\n            Süleyman'ın özerk bir varlık olduğunu düşünüyorsan ölümcül bir yanılgı var\n            demektir! Süleyman'ın kim ve ne olduğuna iyi bak? O neden yapılmış, imal tarihi ne,\n            son kullanma tarihi nedir?\n\n            - Ama eğer burada bir hikâye anlatılması gerekiyorsa, bu ancak Süleyman'ın\n            aracılığıyla olabilir...\n\n            Sana öyle geliyor. Sen bu Süleyman'a fazla değer yüklüyorsun. (overload)\n            \"Deneyimlediğim yegâne şey, hayalî Süleyman'ın yaşamıdır\" der gibisin.\n\n            Bir kitaptaki karakterin kendi hikâyesini anlatması ve tek gerçek kendisi olduğu halde,\n            yok gibi görünen yazarın, bu karakterin kendi kurgusu, kendi yaratısı olduğunu fark\n            etmeyerek! o karakterin hikâyesine âşık olmasına benziyor.\n\n            Gerçekte Süleyman diye bir şey yok! Sınırlı bilinç onu yaratıyor ve kendini, kendi\n            yarattığı hayalî tasavvurla özdeşleştiriyor ve sonra da bu özdeşleşme yüzünden acı\n            çekiyor.\n\n            Kendim ettim, kendim buldum\n            Gül gibi sararıp soldum\n            Eyvah, eyvâh demeden...\n\n            DEVÂM EDECEK..."
            }
          ]
        }
      },
      "id": 202012090548
    },
    {
      "article": {
        "header": {
          "date_value": "7 Ara 2020 10:19",
          "title": "HOŞGELDİN GÜZELLER GÜZELİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/130100290_221015932733055_3919852292043909611_n_17862175358280658.jpg"
        },
        "main_article": {
          "quotes": [
            {
              "type": "baslik",
              "text": "HOŞGELDİN GÜZELLER GÜZELİ"
            },
            {
              "type": "metin",
              "text": "[HOŞGELDİN GÜZELLER GÜZELİ]\n\n            Yere göğe sığmayan sonsuz zenginliğin tezâhürü, çakıl taşında uyuklar, bitkide rüya\n            görür, hayvanda enerji toplar ve insan ruhunda kendini bilinçli keşfe açar.\n            [K. Nukariya]\n\n            En ufak toz parçasısın zerresi, bir dünya oluşturur. Ayağımızın altındaki basit bir kum\n            tanesinde, varlığın işleyiş yasası yürürlüktedir.\n\n            \"Evvel mâdende idik, kaygusuz gâni idik\" nefesinde süzülerek gelen erenlerim,\n            elindeki çakıl taşına uzun uzun baktı ve içinden bir şeyler aktı:\n\n            \"Geçmişin, şu ânın ve geleceğin bütün erenleri, bu taşın içinde yaşıyor...\"\n\n            Allah’ın zorunluluğu Rahman (Doğa, potansiyel güç, sevk-i tâbi, varlık ağacı) ve\n            serbestiyeti, özgürlüğü Rahîm (İnsan, üretken, meyve) olması nedeniyle bilinmesinin\n            gerçekleşmesi için sâdece insana irade vermiştir.\n\n            Kuru idik (mâden)\n            yaş olduk (bitki)\n            Ayak idik (hayvan)\n            baş olduk (insan)\n            Kanatlandık kuş olduk\n            (Kendini bilme)\n            Uçtuk elhamdulillah\n            (Kendine dönme)\n            [Cenâbı Yûnus]\n\n            İnsanın fark edişiyle doğa da kendini tanır, kendi güzelliğini ve mükemmel tasarımını\n            insanın dikkat, farkındalığı açığa çıkarır.\n\n            Kendi gerçeğini bilen, evrenin gözbebeği olan insan vasıtasıyla, doğa kendisinin farkına\n            varır ki bu anı milyonlarca yıldır beklemektedir.\n\n            İşbu zevk içre hamd, varlığın farkında olmak, varlığı değerlendirmek, saf bilinç olarak\n            sahîp olduğu imkânı, varlığa hizmet (kulluk) sûretinde özünden yüzüne yansıtmak diye\n            okunur.\n\n            O cennet idrâkine dâir canlı kitaptan bir ayet iniyor:\n\n            Orada onların nidaları \"Muhteşemsin ey Allah'ım!\" olur; ve kendilerine\n            \"Mutluluklar!..\" diye mukabele edilir orada. Nihayet onların son nidası\n            yankılanır:\n\n            \"Elhamdulillahi rabbil âlemin\"\n            [Yunus:10'dan]"
            }
          ]
        }
      },
      "id": 202012071019
    },
    {
      "article": {
        "header": {
          "date_value": "6 Ara 2020 04:01",
          "title": "HAS•TASIYIZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129550010_299825644659420_3402722746815176489_n_18145139530105128.jpg"
        },
        "main_article": {
          "quotes": [
            {
              "type": "baslik",
              "text": "HAS•TASIYIZ"
            },
            {
              "type": "metin",
              "text": "[HAS•TASIYIZ]\n            Gerçek olmadığı için aşısı bulunmayan\n            Bağışıklığı zayıf olanlara derhâl bulaşan\n            Kendisine inananı kesinlikle öldüren\n            Avuntu ve teselli gücü çok yüksek\n\n            Esaslı bir virüs tanıyorum\n            Hayır kendimden biliyorum\n\n            Kişi olma alışkanlığı\n            Sahte kimlik taşıyorum\n\n            Ben gerçeğini merkezinden\n            Yâni aslî kaynağından koparan\n            Yüzeyde beliren geçici görüntüyü\n            Bölücü zihnin dar bütçeli kurgusunu\n\n            Üzerine giyindiği bedeni ve\n            Bir süreliğine kullanımına verilen\n            Geçici duygu ve düşünce aracını\n\n            \"Ben Sanma Hastalığı\": BSH\n\n            Allah kurtarsın!\n\n            Kurtulmak dileyen\n            Duyup dinleyen\n            Uyup eyleyen\n\n            Kalbindeki noktanın sonsuzluğunda\n            \"Lâ-mekân illeri\" derler\n            Tamamen boş ve\n            Her şeye açık olan bir yerde\n\n            \"Hiçliğin Gerçek Mâbedi\"ni bulacaktır\n\n            Ayrı bir kimliği olan\n            Ben virüsüne\n            Yakalanan her insan\n            Oraya her girenin\n            Öleceğine inanıyor\n\n            Heyhât orayı bilmiyorsan ve\n            Orada değilsen\n            Zâten ölüsün!"
            }
          ]
        }
      },
      "id": 202012060401
    },
    {
      "article": {
        "header": {
          "date_value": "5 Ara 2020 02:20",
          "title": "YAZIŞMALAR 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129198806_124459146021107_209327624184705913_n_17956181221372637.jpg"
        },
        "main_article": {
          "quotes": [
            {
              "type": "baslik",
              "text": "YAZIŞMALAR 1+1"
            },
            {
              "type": "metin",
              "text": "[YAZIŞMALAR 1+1]\n            Güzeller güzeli \"salât-ı dâimûn\" zikrinin fikri böyledir ammâ sahnede\n            seyredilmediği, tatbik edilmediği yani ilaç yutulmadığı sürece ikinci el bilgi olarak\n            kalır!\n\n            Bir düşünceye kesin inanan, zihninde onu yaratan olur; film oynadıkça içerdekini dışarda\n            görünce şaşıran olmayasın!\n\n            Daha önce beden-zihin döngüsünün \"ben\" olduğuna inandığın, defalarca kabul\n            ettiğin, bıkmadan onayladığın gibi buna da tam inanman lâzım!\n\n            Sonra da âlem sahnesinde doğrulaman lâzım ki buna varlığın akışını seyri yani\n            \"ayne'l-yakîn\" zevki denir.\n\n            Sen kendinden emin olup gerçeği karşılamaya hazır olduğunda, olana zerre şüphen, itiraza\n            hiç mecalin kalmadığında, varlık sen olarak da senden akar.\n\n            Sen sâdece fiillerin senden açığa çıktığını hissedersin, bu da\n            \"hakke'l-yakîn\" olma, gerçekleştirme makamıdır ki olan kendidir ve\n            nasılsa her zaman öyledir.\n\n            Hâsılı yapan çatan Hak, kulun fiili muallak ama hesap mutlak!\n\n            Eğer bir cüzi iradenin varlığa inanırsan onu da yaratırsın, rüyada da olsa defter\n            açılmıştır hesabı ödemeden çıkamazsın!\n\n            Teorisi kolay ama kişiler ve olaylar üzerinden canlı, uygulamalı tecrübe etmek ve seyri\n            takip etmek lâzım\n\n            - Demek her şey yalanmış ve bildiğim bir çok şey tam tersiymiş!\n\n            İnandığını yaratıyorsun, gerçek senin gerçeğin ve senden başkası yalan!\n\n            Herkes kendi dünyasında yaşıyor, hepsi benliğin kurgusu, artırılmış gerçeklik sosuna\n            bulandığından çok inandırıcı.\n\n            Ama hiç korkma; kaybettiğin bir şey yok, hoş kazanacağın bir şey de yok!\n\n            Çünkü buzun kendine ait sıfatı olmadığı gibi ayrı bir vücûdu da yok!\n\n            Ya aşkla eriyince seve seve ya mevsimi gelip \"ben\" sandığın ölünce döve döve,\n            eriyip denize karışmaya, buhar olup yükselmeye ve -∞'dan +∞'a büyük bir\n            devrâna dâhil olmaya mecbur!\n\n            Çünkü bütün filmler biter, görüntü tanımı gereği geçicidir.\n\n            Bütün mesele neye ben diyeceğini bilmek, bulmak ve olmak!\n\n            - Şimdi tam anladım, teşekkür ediyorum. Bundan sonra?\n\n            Nasılsan onu tam hisset, tam anla, tam yaşa! Ezbere ve farkındalığı olmayan hiçbir ânın\n            ve geçmişin kimliğini taşıyan hiçbir eylemin kalmasın.\n\n            Herşey olacağına varır, vardığı(n)da kendi olur vesselâm..."
            }
          ]
        }
      },
      "id": 202012050220
    },
    {
      "article": {
        "header": {
          "date_value": "5 Ara 2020 01:51",
          "title": "YAZIŞMALAR 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129290541_217392486446849_7243139149752818787_n_18059327191258874.jpg"
        },
        "main_article": {
          "quotes": [
            {
              "type": "baslik",
              "text": "YAZIŞMALAR 1"
            },
            {
              "type": "metin",
              "text": "[YAZIŞMALAR 1]\n            - Bu levhâda ne yazıyor acaba?\n            \"Allah her işte yardımcınız olsun\" manâsına bir dua\n\n            Zâten O, kendi işini yapan mazhara her dâim yardımcıdır\n\n            \"İyyâke nabudu ve iyyâke nestain\" dâim namazda böyle okunur\n\n            - Sanırım bu gerçeğe teslim oluyorum\n\n            Teslimiyet olsaydı sanmazdın, kesin bilirdin!\n\n            - Bir yerden okudum:\n            \"La faile illallah\" yazıyordu, altında da:\n            Yapan çatan Hak\n            Kulun fiili muallak\n\n            Bana, bunu öğretir misin?\n\n            Davranış, eylem yâni fiillerin açığa çıkması için sıfat, huy, özellik lazım değil mi?\n\n            HAYAT lazım zemin olarak\n            İLİM lazım üstüne, bilesin ki yapasın\n            İRÂDE lazım ne yapacağını listeden seçmek için\n            KUDRET lazım seçtiğini uygulamak, zuhûr ettirmek, sahnede göstermek için\n\n            - Hayatımızda gördüğümüz, görmediğimiz dışardaki bütün fiillerin ve içerdeki\n            fiillerimizin faili o mudur?\n\n            Yaşatılan herkes ve olup biten her şey! Cüzi irade diyerek bildiğimiz irademiz de yok mu\n            öyleyse?\n\n            En yakınlarımızdan gördüğümüz kötülüğü dahi o mu yapıyor?\n\n            Tamam iyilikler Allah'tan kötülükler nefisten diyorlar ya... Burada ki fail kim?\n            Kötülük iyilik bunların hiçbir anlamı yok mu yoksa? Çok karıştım ben!\n\n            İyi ve kötü sadece fiiller bir kimliğe isnad edildiğinde açığa çıkan geçici bir yorumdur\n            ve mutlak değildir\n\n            Fiilin açığa çıkması için şart olan:\n            Hayat, ilim, irade ve kudret, mutlak varlığa ait sâbit sıfatlardır\n\n            İhlas suresine yani O'nun tamamıyla kendinden bahsettiği tek sureye göre\n\n            Ehad ne demek?\n            İkincisi olmayan, bölünmeyen çoğalmayan tek bütün!\n\n            Samed ne demek?\n            Araplar som altına samed derler som sırf kendinden başka bir şey yok, boşluk bile\n            kendiyle dopdolu öyle ki dışı yok bir sonsuz!\n\n            Eh hâl böyle olunca hayat ilim irade ve kudreti de bölünmüş değil; güneş tek yansıması\n            cismin kabiliyetine göre türlü türlü\n\n            İnsanın ben bağımsız olarak varım diyerek özüyle irtibat kurmadan yaptığı her fiil insan\n            için şerdir; adı namaz da olsa zina da olsa şeriatte hesabı ayrı olsa da hakikatte\n            şirktir ve yok hükmündedir\n\n            Fiil eylem iş ancak kendi işidir, diğerleri rüyada yapılan iş kabilindendir ve\n            uyandığında hiçbiri kalmaz\n\n            Uyanık eylemlerin ayrı ayrı failleri yoktur çünkü uyanık eylem kişisel kimliğin işi\n            değildir, varlığın akışıdır bu yüzden altında ayrı bir imza yoktur"
            }
          ]
        }
      },
      "id": 202012050151
    },
    {
      "article": {
        "header": {
          "date_value": "4 Ara 2020 20:44",
          "title": "DÜŞÜNMEYİNCE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129651297_231468148330242_4449380980457341873_n_18116371993199837.jpg"
        },
        "main_article": {
          "quotes": [
            {
              "type": "baslik",
              "text": "DÜŞÜNMEYİNCE"
            },
            {
              "type": "metin",
              "text": "[DÜŞÜNMEYİNCE]\n            Mâdem masallarla büyümeye alıştık, işte tam yerinden bir misâl.\n\n            Süleyman Peygamber âlem-i cemâle göçüyor. Öteki âlemde onu cennetin kapıcısı Rıdvan\n            (râzılık) meleği karşılıyor aralarında şöyle bir konuşma geçiyor, görelim neler olmuş\n            neler:\n\n            Ey Nebî! Allah sana cennette en güzel köşkü hazırladı, buyur meydân senindir.\n\n            - Ben, Allah için Süleyman Mabedini yaptım onun için değil mi?\n            Onunla ilgisi yok!\n\n            - Peki adâletli davrandığım için?\n            Onunla da ilgisi yok!\n\n            - Hazînemden insanlara çok yardım ettim onun için olsa gerek?\n            Hayır hayır o da değil!\n\n            - Peki sebep nedir bunca ikrâma?\n            Hani telaşla bir sefere giderken, bir\n            pınarbaşında bir karınca suya düşmüştü de sen onu şöyle serçe parmağınla alıp kenara\n            çıkmasına vesîle olmuştun.\n\n            İşte onun için sevdirdin kendini!\n            - Hiç hatırlamıyorum.\n            Zâten hatırlasan olmazdı!\n\n            Pek çoğumuz, hayat boyunca doğal ve spontane olarak, kendiliğinden meydana gelen,\n            \"düşünce olmadan bilinçli\" olduğumuz o kısa süreçleri gözden kaçırıyor\n            olabiliriz.\n\n            O esnâda, elle yapılan bir faaliyetle meşgul oluyor, odanın bir ucundan diğer ucuna\n            yürüyor, gişede sıra bekliyor ve o anda orada öylesine tam olarak bulunuyor\n            olabilirsiniz ki, olağan zihinsel parazit yatışır ve onun yerini \"farkında bir\n            mevcûdiyet\" alır\n\n            Ne bileyim, kendinizi gökyüzüne bakıyor, birisini hiçbir zihinsel yorumda bulunmadan\n            dinliyor bulabilirsiniz. O sırada algılarınız çok berrâk hale gelir, düşünce tarafından\n            karartılmaz.\n\n            Zihin için bu hiç de önemli değildir. Çünkü onun hakkında düşüneceği yarına dair\n            \"daha önemli\" şeyler vardır. O ayrıca hatırlanmaya değmeyen küçük bir şeydir.\n\n            Bâzen de bir tehlike anı, düşünce akışının geçici olarak kesilmesine neden olabilir ve\n            böylece size mevcut, uyanık, anda ve farkında olmanın ne demek olduğunu tattırır... Eh\n            \"Kul sıkışmayınca Hızır yetişmez\" ne demekse artık!\n\n            İşte bu yüzden olanın meydana geldiğini, varlığın sizden akışını, zihni kullanmadığınız\n            halde bilinçli olduğunuz o anı gözden kaçırmış olabilirsiniz ki böylesi anların\n            toplamına cennet denir cânım erenlerim...\n\n            Yaşamın gerçeği, varlığın en doğal hâli, saf farkındalık, insanda aşkın olan mutlak\n            özün, mukayyed yüzü müşâhedesi; dâim.an olsun güzeller güzeli..."
            }
          ]
        }
      },
      "id": 202012042044
    },
    {
      "article": {
        "header": {
          "date_value": "4 Ara 2020 19:36",
          "title": "DÜŞÜNCE DÜŞÜNCE ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129369857_3476917312396964_8208613081864226323_n_17859291200320623.jpg"
        },
        "main_article": {
          "quotes": [
            {
              "type": "baslik",
              "text": "DÜŞÜNCE DÜŞÜNCE ∞"
            },
            {
              "type": "metin",
              "text": "[DÜŞÜNCE DÜŞÜNCE ∞]\n\n            Düşünen zihin, faydalı ve güçlü bir âlettir ama yaşamımı tümüyle o yönettiğinde, onun\n            \"gerçek ben olan\" saf bilincin sâdece küçük bir veçhesi olduğunu idrâk\n            etmediğimde, zihin çok sınırlayıcı da olabilir\n\n            - Anlaşılıyor ki gelen ve giden düşüncenin farkında olduğuma göre, düşünce de\n            \"ben\" değilim.\n\n            Peki, sınırlı benliğini büyütmek için, sürekli çalışan bu düşünceyi nasıl\n            susturabilirim?\n\n            Bedenine dolan havayı fark et, burun deliklerinin oynayışı hisset, nefesini takip et,\n            zihin kontrol etmediğinde doğal olarak devam eden, ilk günden beri kusursuz işleyen bir\n            döngü bu; senden nefes alan var!\n\n            Peki aldığın bu nefes, bedenini dolaşmadan önce neredeydi? Nefesi tutamazsın, elbet\n            vereceksin aldığını. Bütün hücrelerini dolaşan bu hava, bedenden çıkınca nereye gidiyor?\n            Tulumdaki hava, önce tulumcudaydı; bu ne demek âh bir anlaşılsa...\n\n            Sonra, bedenin içinde dolaşan enerjiyi hisset. Zihnin gürültüsü hemen yavaşlar ve sesini\n            dinginliğe bırakır. O enerjiyi ellerinde, ayaklarında, karnında, göğsünde hisset. Sen\n            olan yaşamı, bedene can veren yaşamı hisset\n\n            İşte bu farkındalıkta kaldığında beden, değişken duygu ve düşüncelerin ötesinde, daha\n            derin bir canlılık duygusu için, hayat sıfatı için, giriş kapısı hâline gelir\n\n            Bunu tam hissetmek ne büyük sevinç, parmaklarını oynatan güç ile, ağacın yapraklarını\n            oynatan, ırmakları akıtan, denizde dev dalgaları, gökte bulutu hareket ettiren enerjinin\n            kaynağı aynı\n\n            Bütün evren tek bir merkezden, tek bir kudretten idâre ediliyor, tek bir hayat, tek bir\n            irade, tek bir kudret var...\n\n            İşi merkezden bilince, o kudrete teslim olana, herşey yerli yerince vesselâm..."
            }
          ]
        }
      },
      "id": 202012041936
    },
    {
      "article": {
        "header": {
          "date_value": "4 Ara 2020 12:27",
          "title": "DÜŞÜNCE DÜŞÜNCE 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129717726_2834564970092114_4162707652561161505_n_18047703898278873.jpg"
        },
        "main_article": {
          "quotes": [
            {
              "type": "baslik",
              "text": "DÜŞÜNCE DÜŞÜNCE 1+1"
            },
            {
              "type": "metin",
              "text": "[DÜŞÜNCE DÜŞÜNCE 1+1]\n\n            Bildiğim bir şey varsa, o da hiçbir şey bilmediğimdir!\n            [Sokrates]\n\n            Zihinden terfi etmek demek olan\n            \"Bilmeme\" hâli içinde rahat olun. Bu sizi zihnin ötesine götürür çünkü zihin\n            daima bir sonuç çıkarmaya ve yorumlamaya, tanımlamaya çalışır, parçalayıp yutmayı pek\n            sever. Bilmemekten ödü patlar.\n\n            Bu yüzden, siz bilmeme konusunda rahat olabildiğinizde, zihnin ötesine zaten\n            geçmişsinizdir. Sonra o hal içinde kavramsal olmayan daha derin bir biliş (akl-ı küll)\n            ortaya çıkar.\n\n            Sanat, spor, dans, öğretmenlik, danışmanlık, herhangi bir uğraş alanında ustalık ve\n            hâkimiyet, düşünen zihnin ya işin içine hiç karışmadığını ya da en azından ikinci plânda\n            kaldığını gösterir.\n\n            Sizden daha büyük ancak özünde sizinle bir olan bir güç ve üst akıl idâreyi ele alır.\n\n            Artık bir karar verme süreci yoktur; spontane bir biçimde doğru eylem kendiliğinden\n            meydana gelir ve onu siz yapmazsınız.\n\n            Yaşamın ustalığı ve hâkimiyeti kontrolün zıddıdır. Siz daha büyük bilince\n            uyumlanırsınız. O hareket eder, konuşur, işleri yapar; her zaman olduğu gibi...\n\n            Yumurtaya can veren, rüzgarı estiren, dünyayı döndüren yüce kudret sizden de iş görür.\n\n            Ancak bilincini temizleyen kurtulmuştur.\n            [Şems:9'dan]\n\n            Mâdem bu bilgiler kutlu ve temiz değil onlardan yüz çevirip kendini ümmî yap, kuyundan\n            su çıkar da melekler gibi: \"Bize bellettiğin bilgiden başka bilgimiz yoktur\n            bizim\" de\n            [Cenâbı Mevlevî]"
            }
          ]
        }
      },
      "id": 202012041227
    },
    {
      "article": {
        "header": {
          "date_value": "4 Ara 2020 12:10",
          "title": "DÜŞÜNCE DÜŞÜNCE 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129548675_1038035946676690_4983858132863241999_n_17923724170469512.jpg"
        },
        "main_article": {
          "quotes": [
            {
              "type": "baslik",
              "text": "DÜŞÜNCE DÜŞÜNCE 1"
            },
            {
              "type": "metin",
              "text": "[DÜŞÜNCE DÜŞÜNCE 1]\n\n            Göster dedim merdiveni; göster de göklere çıkayım. Dedi ki: Merdiven senin başındır,\n            başını al ayaklar altına!\n            [Cenâbı Mevlevî]\n\n            Her türlü önyargı, sizin düşünen zihinle özdeşleştiğinizi gösterir.\n\n            Bu artık o insanı görmediğiniz, sadece o insanla ilgili kendi kavramınızı gördüğünüz\n            anlamına gelir. Bir başka insanın canlılığını bir kavrama indirgemek acımasız bir şiddet\n            biçimidir.\n\n            Farkındalık temeline dayanmayan düşünme, kişinin kendi çıkarlarına hizmet edici ve\n            işlevsiz hale gelir.\n\n            Bilgelikten, irfandan yoksun kurnazlık son derece tehlikeli ve yıkıcıdır. Halen\n            insanlığın çoğunun hali budur.\n\n            Düşüncenin bilim ve teknoloji olarak büyüyüp genişlemesi de, esasen iyi ya da kötü\n            olmamasına karşın, yıkıcı hale gelmiştir, çünkü onun kaynaklandığı düşünüş, çoğunlukla,\n            farkındalık temeline dayanmaz.\n\n            İnsan tekâmülündeki bir sonraki aşama düşünceyi aşmaktır. Bu şimdi bizim acil\n            görevimizdir.\n\n            Bu artık düşünmemek anlamına gelmez; bu, düşünceyle tamamen özdeşleşmemek, onun\n            hâkimiyeti altına girmemek anlamına gelir.\n\n            Sizde sadece başınızda değil, tüm Varlığınızla hissedebileceğiniz bir canlılık vardır,\n            içinde düşünmeniz gerekmeyen o mevcudiyette her hücre canlıdır.\n\n            Bununla birlikte, o hal içindeyken, eğer pratik bir amaç için düşünce gerekirse, o\n            oradadır. Zihin hâlâ iş görebilir ve siz olan daha büyük zekâ onu kullandığında ve\n            kendisini onun vasıtasıyla ifade ettiğinde, o güzel bir biçimde iş görür."
            }
          ]
        }
      },
      "id": 202012041210
    },
    {
      "article": {
        "header": {
          "date_value": "4 Ara 2020 09:20",
          "title": "ÇOCUK KALBİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129218809_3757541270935864_62473725656841694_n_17865947594185738.jpg"
        },
        "main_article": {
          "quotes": [
            {
              "type": "baslik",
              "text": "ÇOCUK KALBİ"
            },
            {
              "type": "metin",
              "text": "[ÇOCUK KALBİ]\n            Dünyaya bir kez çocukken bakarız.\n            Gerisi hâtıradır...\n            [L. Glück]\n\n            Rûhullah olandan duyuldu:\n            Yeniden çocuk olmadıkça cennetin krallığına giremezsiniz.\n\n            Çocuk, varlığın sevincidir. Doğal olarak sevinçlidir; bir şeylerin olmasını beklemez.\n            Çocuk kalbi cennettedir, dokunanı içine alır.\n\n            En çok çocuk olanda görülen sevgi, kalbin amelidir ve sâfiyetin ta kendisidir...\n\n            Çocukla çocuk olan, çiçeklerle konuşan, kuşlara el sallayan, ağaçlara sarılan, su\n            birikintilerinin hatırını soran, kelimelerin başını okşayan, üzerine bastığı toprağa,\n            doğan güneşe, aldığı nefese teşekkür eden insan güzelleri tanıdım elhamdulillah...\n\n            Duyup dinleyecekler değil uyup eyleyecekler, \"Varlığın Sevinci\" ile dinlensin:\n\n            Cennette \"Darü'l-ferâh: Sevinç Yurdu\" denen bir eve ancak çocukları\n            sevindirenler girer.\n\n            Nefs-i sâfiye kalbine selâm olsun..."
            }
          ]
        }
      },
      "id": 202012040920
    },
    {
      "article": {
        "header": {
          "date_value": "3 Ara 2020 06:29",
          "title": "KALBE DÜŞÜNCE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129550009_394091988472627_8138566895766005948_n_17884546420884851.jpg"
        },
        "main_article": {
          "quotes": [
            {
              "type": "baslik",
              "text": "KALBE DÜŞÜNCE"
            },
            {
              "type": "metin",
              "text": "[KALBE DÜŞÜNCE]\n            - Düşüncelerimden kurtulamıyorum.\n            İçerde, sürekli bir at koşturuyor, gürültüden kendimi duyamıyorum.\n\n            Boş ve sessiz bir zihin; benim için cennet târifi gibi...\n\n            Bu düşünceler sana tekrar tekrar geliyor çünkü maşallah geldiklerinde hemen içeri alıp\n            beş yıldızlı otelde ağırlıyorsun, benim.diyorsun!\n\n            Oysa onlar sinsi birer hırsız; her hak sahibine hakkını ver, bırak onları boş bir eve\n            giren hırsız gibi olsun!\n\n            Elindeki en değerli hazine dikkatindir. Beden, uyku ve gıda ile beslenir. Zihin, ezber\n            inanç, dağınık dikkat ve gereksiz ilgiyle büyür.\n\n            \"Ben\" denilen sahte kimlik de, bedene duyulan aşırı ilgi ve kölesi olduğun\n            zihinle özdeşleşerek büyür.\n\n            Hayat, \"Bir gün ben...\" diye başlayan bir hikaye anlatıcısına ihtiyaç duymaz\n            çünkü onu ayrı ayrı yaşayan kimlikler yoktur; olduğu gibi, sahiplenilmeden akar gider...\n\n            - Peki gelip geçerken günler, akordu bozulan benlik sazını kim ayarlar?\n\n            Zihin başıboş dolaşırken kalp yerindedir. Zihin düşünür, kalp bilir...\n\n            Zihin, kalbin nuru ile hizâlandığında beden kendiliğinden o ânın ihtiyâçlarına uygun\n            olarak en doğru şekilde davranır.\n\n            Yere göğe sığmayan, doğmamış olan kalbindedir!\n\n            Sen bilirsin!\n            Bir kalbin var, onu hatırla..."
            }
          ]
        }
      },
      "id": 202012030629
    },
    {
      "article": {
        "header": {
          "date_value": "2 Ara 2020 05:43",
          "title": "İNSANA HAYRAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/129299053_2718621938387224_4856192144160525417_n_18147073969099213.jpg"
        },
        "main_article": {
          "quotes": [
            {
              "type": "baslik",
              "text": "İNSANA HAYRAN"
            },
            {
              "type": "metin",
              "text": "[İNSANA HAYRAN]\n            Bir kimse, birine hayran olsa, ona seve seve hizmetten zevk alır.\n\n            Evrenin, kendi ifâdesini bulduğu, kendinde toplandığı câmi olan \"insana\n            hizmet\" sırrı budur.\n\n            Bunu idrâk edemeyerek âleme zulmeden insan pek câhildir, kendinden gâfildir.\n\n            Câhil o kimsedir ki her şeyi başka mekânda, başka zamanda, başka vücutta sanır, yaman\n            aldanır:\n\n            Ben derd ile âh ederdim\n            Derdim bana dermân imiş\n            İster idim hasret ile\n            Dost yanımda pinhân imiş\n\n            Gerçek sorunun sâhibi, dermâna erişmeden rahat edemez; âh ile gözyâşı ile inler durur. O\n            halde ikinci el bilgiyi bırak, kendine sâhici bir soru bul, derdine yan!\n\n            Kanda idim fikr ederdim\n            Göğe bakıp şükr ederdim\n            Dost benim gönlüm evinde\n            Tenim içinde cân imiş\n\n            Manâ olan gerçeği aramak maddeyi aramak gibi değildir. Maddeler arasında mesafe vardır,\n            aradığını da madde olarak bulursun. Sen belki sahte olanı bilebilirsin ama gerçeği\n            bilmek değil olmak zorundasın!\n\n            Sanırdım kendim ayrıyım\n            Dost gayrıdır, ben gayrıyım\n            Beni bu hayâle salan\n            Bu sıfat-ı insân imiş\n\n            Tabiat mertebesinde çok gittim geldim...\n\n            İnsan sıfatı kendi Hak\n            İnsandadır Hak, doğru bak\n            Bu insanın sıfatına\n            Cümle âlem hayran imiş\n\n            Evrenin özü, hammaddesi, malzemesi, ve nihayet hedefi insandır.\n\n            Her kim o insanı bile\n            Hayvan ise insan ola\n            Cümle yaradılmış kula\n            İnsan dolu sultan imiş\n\n            En küçük bir şeyin olması için, tüm evren katkıda bulunur; peki ne için? İnsana gelmek\n            için!\n\n            Tevhid imiş cümle âlem\n            Tevhidi bilendir âdem\n            Bu tevhidi inkar eden\n            Öz canına düşman imiş\n\n            Sen parça bölük bir varlık değilsin.\n\n            İnsan olan buldu Hakk’ı\n            Meclis onun, odur sâki\n            Hemen bu bî-çâre Yunus\n            Aşk ile âşinâ imiş\n\n            Seve seve aşk olsun\n            Sen git, kendisi gelsin..."
            }
          ]
        }
      },
      "id": 202012020543
    },
    {
      "article": {
        "header": {
          "date_value": "30 Kas 2020 23:07",
          "title": "BULUTSUZLUK ÖZLEMİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/128606165_139406874295209_2051812717253504204_n_17888600449766979.mp4"
        },
        "main_article": {
          "quotes": [
            {
              "type": "baslik",
              "text": "BULUTSUZLUK ÖZLEMİ"
            },
            {
              "type": "metin",
              "text": "[BULUTSUZLUK ÖZLEMİ]\n\n            İnsanlığın târifinden duyuldu:\n            Her şey bir şeydir, câhil hiçbir şey!\n\n            Bir şeyle aklını örten sarhoş, er geç ayılır ama sahte kimliği ile kendini örten câhil,\n            kendi güneşine perde olan bulut aslâ!\n\n            İlmin şehri böyle okudu:\n            İlim bir nokta idi, câhiller onu çoğalttı.\n\n            Bu yüzden kendini bilmeyen câhil yüzeyde kalır, ayırır, çoğaltır. Kendine ârif ise,\n            derine iner, birleştirir.\n\n            Yine bu yüzden sûret ehline, kısa sözler uzatılarak söylenir, manâ ehline uzun sözler\n            kısaltılarak!\n\n            Bir ömür biriktirdiği hasreti, boşluğa uzun uzun bakışlarıyla akıtan, bir güzel âşığın\n            son sözleri oldu:\n\n            Çok özledim...\n\n            Artık içine bakacak göz kapaklarını, usulca kapatan rüzgarın elinden duydu, halden\n            anlayanlar:\n\n            Özlemini çektiğin o gerçek, yalnızca kendinde yaşıyor..."
            }
          ]
        }
      },
      "id": 202011302307
    },
    {
      "article": {
        "header": {
          "date_value": "30 Kas 2020 06:13",
          "title": "EVREN İÇİNDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/128124728_3356601407801791_6373022207520564274_n_17897890810656781.jpg"
        },
        "main_article": {
          "quotes": [
            {
              "type": "baslik",
              "text": "EVREN İÇİNDE"
            },
            {
              "type": "metin",
              "text": "[EVREN İÇİNDE]\n            - İki lafın biri \"saf farkındalık!\"\n            Dünyada bu kadar sorun varken olup bitenlerin tamamıyla farkında olabilirim ama onları\n            herhangi bir şekilde etkileme gücüm olacak mı?\n\n            Bir beden ve bedeni korumak için sürekli çalışan zihne \"ben\" dediğin sürece\n            olup biten film anlaşılmaz.\n\n            Olmakta olan, senin zihninin içerdeki filmi dışarı yansımasından, bir projeksiyondan\n            ibâret.\n\n            Merkeze bağlanmayan bir zihin, elbette kendi projeksiyonlarını kontrol edemez. Onun\n            için, zihin âletinin, içerinin ve dışarının farkında olmalısın.\n\n            Hiç kimse bilmediği bir şeyi kontrol edemez. Karanlığı aydınlatan güç, şeyleri görünür\n            kılan ışık, bilgidir\n\n            Uygulaması bu çok basit. Kendini kontrol etmek için, önce kendini bil!\n\n            - Belki kendimi kontrol edecek hale gelebilirim fakat dünyadaki kaos ile başa\n            çıkabilecek miyim?\n\n            Dünyada, bozuk bir zihnin kurguladığından başka bir kaos yok!\n\n            O, şu anlamda tamamen sanal bir kurgu, artırılmış gerçekliktir ki onun merkezinde,\n            \"ben\" sandığın şeyin, diğer şeylerden farklı ve ayrı bir şey olduğuna dair\n            kadim yanılgı vardır.\n\n            Gerçekte, ne sen bir \"şey\"sin ne de ayrısın. Sen,\n            sonsuz potansiyel, tükenmez ihtimâlsin, katrenin içinde ummanı gizleyen hazînesin.\n\n            Sen vâr olduğun içindir ki var dersen, her şey olabilir. Evren dediğin, senin sınırsız\n            olma kapasitenin\n            sınırlı bir tezâhüründen başka bir şey değildir.\n\n            Sen yeter ki uyan, rüyada ne kadar kaos ve kalabalık olursa olsun, sınırsız farkındalık\n            olduğun, içinde zihnin kendisinin algılandığı hiç doğmamış boşluk olduğun gerçeğine\n            uyandığında bir tek sen kalırsın güzeller güzeli..."
            }
          ]
        }
      },
      "id": 202011300613
    },
    {
      "article": {
        "header": {
          "date_value": "30 Kas 2020 04:55",
          "title": "BEN TABİKİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "BEN TABİKİ"
            },
            {
              "type": "metin",
              "text": "[BEN TABİKİ]\n            Bu bedenin yaşamı boyunca bir şey, milyonlarca kez \"ben\" der ve bütün\n            hikâyeler \"ben\" diye başlar.\n\n            Dilimizden düşmeyen bu \"ben\" nedir, ne değildir, kimdir, nerededir kimse\n            sorgulamaz.\n\n            Oysa hakikatin etrafını koklayıp durarak, ikinci el bilgilerle hiçbir yere varılmaz!\n\n            \"Ben kimim?\" sorgulanmadan bırakılırsa beden-zihin özdeşleşmesinin hipnotik\n            etkisi keşfedilmeden kalır.\n\n            Emânet hediyenin, ambalajı açılmadan iâde olunur.\n\n            Gerçek öz-keşif, (self dis-cover) bu ben denilen şeyin ne olduğunu fark etmekle\n            başlıyor.\n\n            Evrende tek bir \"Ben\" var iken, bu \"Ben\" hakkındaki tehlikeli\n            belirsizlik, zihnin en güçlü kozudur ve çoğunlukla gözden kaçar.\n\n            Çünkü bu \"ben\" pek kadîm ve mâhir bir hırsızdır hem de polis üniforması giymiş\n            suret-i Hak'tan bir soyguncu!\n\n            Aslında kendisi olan hırsızı aramaya çıkmış profesyonel bir soyguncudur.\n\n            Böylesi hırsız, elbette yakalanamaz. Bu polis-hırsız etrafta koşuşturacak, düdüğünü\n            öttürecek ve içtenlikle hırsızı ararmış gibi yapacak ama kendini asla hapse sokmayacak!\n\n            Ego, egoyu öldüremez, nefs kendi canına kıyamaz, zaten gerçek bile değildir!\n\n            Peki bu hırsız gerçekte kimdir?\n\n            Halden hale giren, değişen bu \"ben\" iyice araştırıldığında sadece,\n            sorgulanmadan kabul edilmiş bir düşünceden ibâret olduğu yâni \"benim dünyam\"\n            filminin gizli kahramanı olan esaslı bir düşünce olduğu ortaya çıkar.\n\n            Kendinle ilgili hangi düşünceye tutunursan tutun, onlar ne kadar derin ve hikmet dolu\n            olursa olsun yine de hakikat olamazlar.\n\n            Hiçbir düşünce, \"Ben\" diyenin ne olduğunu anlatamaz. Düşünceler, duygular ve\n            yorumlar değişkendir onların gözlemcisi olandan, gelip geçeni fark edenden daha sâbit\n            olamazlar.\n\n            Dikkatini neyle birleştirirsen, enerjinle o şeye hayat verirsin. O halde rağbetini,\n            algıladığın nesnelerden çek ve onu sadece gözlemleyen özneye, saf farkındalığa\n            yoğunlaştır.\n\n            Ben, kendinden başkası için bilinemeyendir!\n\n            Çok benzer bir hâli izâh için Cenâbı Mevlevî ne buyurmuştu:\n            BEN OL da bil!"
            }
          ]
        }
      },
      "id": 202011300455
    },
    {
      "article": {
        "header": {
          "date_value": "30 Kas 2020 00:36",
          "title": "BİL>BUL>OL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "BİL>BUL>OL"
            },
            {
              "type": "metin",
              "text": "[BİL>BUL>OL]\n            Bunca zamandır misâfirsin bu tende\n            Yazıktır bilemezsen aradığın sende\n\n            Şimdi ve burada duyacağın her şeyi duydun ammâ bunları güvenilir bir kaynaktan, doğrudan\n            doğruya tecrübe etmediğin, sahnede kendin olarak deneyimlemediğin sürece, zihne ait bir\n            beyan olarak kalır ve geçicidir!\n\n            Gerçeğin işaretini, zihnini kullanarak, kuru bilgi olarak kabul etmen yeterli değildir,\n            görüntünün kalıcılığı uzun sürmez!\n\n            Tıpkı bir refleks gibi \"ego ile yeniden özdeşleşme\" yayı seni içine çekecek ve\n            yıldırım hızıyla, yeniden zihin çerçöpünün, birikmiş \"Ben olma alışkanlığının\"\n            içinde bulacaksın kendini!\n\n            Hakikatin etrafını koklayıp durarak, ikinci el bilgilerle hiçbir yere varamayacaksın!\n\n            Oysa özündekini günyüzüne çıkarmak için duymak gerekeni duydun.\n\n            Peki bunun için gündelik olarak yapabileceğim pratik bir alıştırma var mı?\n\n            \"Kendin olmak\" için yapman veya değiştirmen gereken hiçbir şey yok, üzerine\n            yapışanları temizle yeter!\n\n            Hem yiğit düştüğü yerden kalkar! \"Ne olmadığına\" nasıl iknâ olmuşsan \"Kim\n            olduğuna\" da öylece iknâ ol, buna şüphesiz inan!\n\n            \"Olmadığını olmayı\" bırakman için fark etmen gereken bir şey var: \"Kim\n            olduğunu\" sorgula!\n\n            Sorgulamadan bırakılırsa özdeşleşmenin hipnotik etkisi keşfedilmeden kalır. Hediye,\n            emânet ambalajı açılmadan iâde olunur.\n\n            Öz araştırması boyunca, kendini bilme yoluyla, gerçek gören olarak mutlak varlığın\n            huzuru ve ışığında, ego, sahte kimlik, hayâlî bir görüntü olarak ifşâ edilir!\n\n            Fakat yine de dikkat etmen gereken, çoklarının düştüğü bir tuzak var.\n\n            Mutlak varlık, kendini öz ile tanışmak için yolculuk yapan bir seyyâh olarak hayâl\n            ettiğinde, ortaya çıkan bu arayışçı kimliğiyle, \"kendini arayan ego\" rolüyle o\n            kadar çok özdeşleşir ki kendi kuyruğunu kovaladığının farkına bile varmaz. Birisi işaret\n            edene kadar, kimse zaten gözünde duran gözlüğü bulamaz!\n\n            Bütün bu seyir boyunca, sonradan olanı, zihnini ve geçmişini dışarıda bırakmalısın,\n            bunun için zâten olduğun hiç değişmeyen hâle, saf farkındalığa sıkıca tutun yeter;\n            uyandığında kendine sarılıyor bulacaksın kendini!"
            }
          ]
        }
      },
      "id": 202011300036
    },
    {
      "article": {
        "header": {
          "date_value": "29 Kas 2020 21:54",
          "title": "FARKINDALIK TEK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/127987484_764273000831937_3257775994007210463_n_18034999816303373.jpg"
        },
        "main_article": {
          "quotes": [
            {
              "type": "baslik",
              "text": "FARKINDALIK TEK"
            },
            {
              "type": "metin",
              "text": "[FARKINDALIK TEK]\n            İlgiyi sürekli üzerinde tutmak, dikkat çekmek isteyen yaramaz çocuklar, hep kendilerine\n            bakılsın isterler değil mi?\n\n            Çünkü dikkat nereye, enerji oraya!\n\n            İlgilenmezsen oyun biter, bir izleyen olduğu sürece gösteri devâm eder\n\n            Peki beden-zihin cambazının her işâretine tahrîk olan kim?\n\n            Kim olacak:\n            Ben olma alışkanlığı!\n\n            Nefs, ego, giyindiğin, derken yapıştığın, bir ömür biriktirdiğin, onaylana onaylana\n            büyüyüp semirmiş kabullerinden oluşuyor ve hafızada saklanıyor, yâni gerçekte bir\n            varlığı yok!\n\n            O halde dikkatini, ilgini, enerjini, zamanını nefse değil onun farkedildiği zemin olan\n            \"saf bilince\" vermeli!\n\n            Egonun diğer tarafı, saf farkındalıktır! O halde, hatalı tanımlamadan ibâret sanal\n            kimliğinden, bu kimliği farkeden, doğal konumuna, aslî hâline dön!\n\n            Bir ömür aramaktan usanmadın mı?\n            Hem nasıl...\n            Çünkü çabalayan da ego!\n            Sen zâten varmaya çalıştığın o yersin, budur bitmeyen yorgunluğun sebebi...\n\n            Nefs yâni beden-zihinle özdeşleşme denen hayâl.et, gerçek olmanın, canlı olmanın nasıl\n            olduğunu hayâl ediyor ama bu hayâletin kendisi bile özünde \"Sen\" olan, sen\n            sandığını içine alan \"saf farkındalık\" tarafindan izleniyor.\n\n            Bilmem farkında mısın?\n\n            Elhamdülillah\n            Farkındayım\n\n            O halde iyi bak kendine zîrâ hakikat artık kalbinin içinde! Gerçeğin en saf hâli,\n            kendinin her yüzünü fark edendir; yaşayan, algılayan, değerlendiren, boş ve açık olan,\n            \"elhamdulillah\" diyen...\n\n            Mâdem uyandın, bir zaman, bu vâroluşun dinginliğinde sessizce seyre dalıver gitsin..."
            }
          ]
        }
      },
      "id": 202011292154
    },
    {
      "article": {
        "header": {
          "date_value": "24 Şub 2021 23:46",
          "title": "SONSUZLUK ANISI 2",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 2"
            },
            {
              "type": "metin",
              "text": "[SONSUZLUK ANISI 2]\n\n            Devâm ediyor...\n\n            Geçmiş, şu an ve gelecek arasındaki ayrım, süregelen inatçı bir illüzyondan ibârettir.\n            [A. Einstein]\n\n            Bir ömür içinde yaşadığımızı sandığımız halde bir an bile üzeride düşünme zahmetini\n            gösterince \"geçmiş-gelecek\" kelimesine sığ(ın)an bu iki zamanın, gerçekte asla\n            deneyimlenmediğini görürüz.\n\n            Pratik amaçlar için gerekli olmalarına rağmen, gerçek deneyimle hiçbir ilişkisi olmayan\n            sâdece kavram olarak yaşayan kelimelerdir; tıpkı Kaf Dağı gibi, adı var kendi yok...\n\n            Zaman üzerindeki incelememizde şimdi'nin deneyimine varalım (hoş ne zaman\n            ayrıldıysak artık)\n\n            Şimdiki deneyim ne kadar sürer?\n            Şimdinin ne kadar süreceğini sormak bile, deneyimle asla bulunamayacak zamanı\n            varsaymaktır. Zaman içinde devam eden her şeyin, bir başlangıcı ve bir sonu olmalıdır.\n\n            Peki \"şimdi deneyimi\" bir anda başlayan ve başka bir anda bitecek bir şey\n            midir?\n\n            Şimdinin başlangıcını hiç deneyimlediniz mi?\n\n            Eğer cevâbınız evet ise, ne zaman başladı ve ondan önce ne vardı?\n\n            Herhangi bir şeyin başlangıcını deneyimlemek için, o şeyin ortaya çıkmasından önce orada\n            olmamız gerekmez mi?\n\n            Yâni bir başlangıcı olduğunu ancak varoluşuna şâhit olursak iddia edebiliriz.\n\n            Aynı şekilde, şimdinin sonunu hiç deneyimlediniz mi ve öyleyse, bundan sonra ne geldi?\n\n            Peki şimdiye kadar kaç tane \"şimdi\" deneyimlediniz?\n\n            Meselâ bugün kaç tane şimdi saydınız? Çok sayıda şimdi mi var yoksa \"her\n            zaman\" şimdi aynı mı? Şimdi uzak bir geçmişten mi geldi ve uzak bir geleceğe doğru\n            ilerliyor mu?\n\n            Eğer öyleyse, hangi hızda hareket ediyor?\n\n            Bir geçmişle ya da gelecekle ilgili gerçek bir deneyimimiz yoksa, şimdi'nin\n            geçmişten geleceğe hareket eden bir ân olduğu inancınızın meşruiyeti nedir?\n\n            Bir ânın süresi vardır ve süresi olan bir şey zamanla devâm eder. Ama artık şimdinin\n            sürebileceği bir zaman yok zîrâ şimdi, zamanın bir ânı değil. Şimdi, vâr olan tek şey ve\n            hiçbir yere gitmiyor.\n\n            Gözlerinizi açın ve \"her zaman şimdi\" olduğunu görün.\n\n            O hâlde \"her zaman\" kelimesi ne anlama geliyor?\n\n            Şimdinin, bitip tükenmeden sonsuza kadar sürmesi anlamına geliyor.\n\n            Peki şimdiye zemin teşkil edecek bir zaman yoksa neyin içinde nasıl devâm edebilir?\n\n            DEVÂM EDİYOR"
            }
          ]
        }
      },
      "id": 202102242346
    },
    {
      "article": {
        "header": {
          "date_value": "24 Şub 2021 22:44",
          "title": "SONSUZLUK ANISI 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153645856_3765681036830416_6749919638562290219_n_17895876826885023.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 1"
            },
            {
              "type": "metin",
              "text": "[SONSUZLUK ANISI 1]\n            Güzel Türkçemizde \"Uş îmdi\" zarfından doğan bir kelime var; içinde\n            bulunduğumuz, yaşamakta olduğumuz zaman dilimine, şu ân için hemen \"şimdi\"\n            deriz.\n\n            Ayrı(k) zihnin kendisi tanımı gereği bölünmüş olduğu için, zamânın bölünemeyecek kadar\n            kısa parçası, lahza, dem için de \"ân\" kelimesini ayırmıştır.\n\n            Hepimizin, deneyimlerimizin zamanda gerçekleştiğine inanması gâyet normaldir ve\n            \"şimdi\" de deneyimin meydana geldiği ân'a verdiğimiz addır.\n\n            Zaman, bu haliyle sonsuza kadar geçmişe ve geleceğe uzanan düz bir çizgi olarak kabul\n            edilir ve şimdi, bu çizgi boyunca yavaşça hareket eden bir \"nokta\" olarak\n            kabul edilir.\n\n            Meselâ, yarınki kahvaltının gelecekte bir gün olacağına ve bu olaya doğru yavaş yavaş\n            bir zaman çizgisi boyunca ilerlediğimize inanıyoruz.\n\n            Aynı şekilde, dünki kahvaltının, geçmişte, şimdiden giderek çoğalan bir süre ile ayrılan\n            uzakta bir anda gerçekleştiğini düşünüyoruz.\n\n            Daha da geriye gidersek, uzak geçmişte doğduğumuz bir an olduğuna ve bu sonsuz zaman\n            çizgisi boyunca gelecekte kaybolacağımız ya da öleceğimiz bir âna doğru ilerlediğimize\n            inanıyoruz.\n\n            Gelin birlikte bu deneyime biraz daha yakından bakalım.\n\n            Çünkü düşündüğümüz ve hissettiğimiz neredeyse her şey ve hemen peşi sıra gelen bütün\n            faaliyetlerimiz ve ilişkilerimiz bu \"zaman modeli\" esâsına dayanıyor.\n\n            Önce geldiğine inandığımız için önce geçmişte olmuş bitmiş bir olayı düşünelim.\n\n            Bu düşünce, geçmişin bir düşüncesi olmasına rağmen şu anda, şimdiki zamanda\n            gerçekleşiyor yâni geçmişi düşünmek yerine, şimdi onu gerçekten deneyimlemeye çalışırız.\n\n            Bunu yapmak için, şimdiden bir adım atmalı ve güyâ \"geçmiş\" denen yeri ziyaret\n            etmeliyiz. Aslında dün, kahvaltının gerçekleştiği zamana yâni onun gerçek deneyimine\n            gitmeye çalışalım, bunun düşüncesine veya imgesine değil zîrâ düşünme ve imgeleme\n            \"şimdi\" gerçekleşiyor.\n\n            Şimdi gelecekte, yarın kahvaltının yapılacağı bir zaman düşünün. Düşünce şimdi\n            gerçekleşir ancak o zamanı gerçekten deneyimlemeye çalışın.\n\n            Bunu yapmak için şimdiden ayrılmalı ve gelecekte burayı ziyaret etmeliyiz.\n\n            Sadece felsefî olarak değil bizzât tecrübe ederek \"geçmiş-gelecek\" kelimesine\n            sığ(ın)an bu iki zamanın, gerçekte asla deneyimlenmediğini görün.\n\n            DEVÂM EDİYOR"
            }
          ]
        }
      },
      "id": 202102242244
    },
    {
      "article": {
        "header": {
          "date_value": "24 Şub 2021 00:20",
          "title": "BİR ZEVK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153791399_915203145881362_931771716428421344_n_17860556783391172.jpg"
        },
        "main_article": {
          "quotes": [
            {
              "type": "baslik",
              "text": "BİR ZEVK"
            },
            {
              "type": "metin",
              "text": "[BİR ZEVK]\n            Cenâbı Mevlevî'nin Divan-ı Kebir bahrinden zevkle tercüme olundu:\n\n            Bir renk ol insanlarla; can zevkini görürsün\n            Meyhane tarafına gel; tertemiz şaraptan içenleri görürsün\n\n            Kaldır sevda kadehini, iç rüsvâ ol böylece\n            Kapa iki baş gözünü; gizli gözü görürsün\n\n            Aç iki kolunu sahile gitmek istersen\n            Kır topraktan putu; putların yüzünü görürsün\n\n            Bir kocakarı için ne kadar çekeceksin mehir derdini?\n            Üç ekmek uğruna ne kadar göreceksin kılıç ile mızrağı?\n\n            İşte saki! Cefa etmez. Uzaksın onun meclisinden\n            Katıl sende devre, otur. Ne kadar devran göreceksin?\n\n            Burada iyi faiz var. Bir can ver, yüz can al\n            Bırak kurtluğu, köpekliği. Çobanın sevgisini görürsün\n\n            Geceleyin yâr dolaşır; içmeyiver bu gece haşhaşı\n            Kapa ağzını yeme; ağız tadını görürsün\n\n            Diyorsun ki düşman filanı benden kopardı\n            Terket o filanı; yirmi filan daha görürsün\n\n            Düşünme düşünceyi yaratandan başkasını\n            Cânânı düşünmek ekmek düşünmekten iyidir; görürsün\n\n            Allah’ın arzı bu kadar geniş; ne diye dört elle sarıldın zindana?\n            Bırak derin düşüncelere dalmayı; kalbin açılamasını görürsün\n\n            Sus, bırak böyle konuşmayı; hiç olmazsa sözünü alır götürürsün\n            Canından, dünyadan vazgeç; sonunda canı, dünyayı görürsün\n\n            Senin olanı koru!\n            [Delphic maxims]\n\n            Ben dediğim dâhil ne benim ki burada?\n\n            Varlık sahnesine ne getirdim de kayboldu?\n\n            Kaybolabilen şey, gerçekten \"ben\" olabilir miyim?\n            Değişebilen, vakti geçen değerli olabilir mi?\n\n            Tevhîdin babasından duyuldu:\n\n            Lâ uhibbu'l âfilîn\n            Geçenleri sevmem"
            }
          ]
        }
      },
      "id": 202102240020
    },
    {
      "article": {
        "header": {
          "date_value": "23 Şub 2021 08:30",
          "title": "SUS BİR•AZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153208226_257105665987292_6235401225991404358_n_18102089476209073.mp4"
        },
        "main_article": {
          "quotes": [
            {
              "type": "baslik",
              "text": "SUS BİR•AZ"
            },
            {
              "type": "metin",
              "text": "[SUS BİR•AZ]\n            - Biraz sessizlik istiyorum. Dışardaki gürültüden nesnelerden, ilişkilerden,\n            faaliyetlerden kaçmak nispeten kolay ama içimdeki ses hiç susmak bilmiyor. Düşünceyi\n            nasıl durdurabilirim?\n\n            Bir şeyi istediğinde başlatamıyor, istediğinde durduramıyorsan o şeyi kontrol\n            edemiyorsun demektir.\n\n            Eğer o şeyi sürekli kullanmak zorundaysan ve kontrol de edemiyorsan, o şey tarafından\n            kullanılıyorsun demektir.\n\n            Yani düşünce bağımlısı olmuşuz da haberimiz yok güzeller güzeli...\n\n            - Peki düşünmeyi nasıl bırakabilirim?\n            Sâdece olarak...\n            Farkında olarak!\n\n            Kendini nasıl bilirsin?\n\n            Eğer bir nesne, bir beden, bir kimlik-kişilik, bir his, bir fikir veya başka bir şey\n            olduğuna inanıyorsan, bunları değiştirmek için düşünmek lazım.\n\n            Fakat sen varlığın kendisiysen, senden \"başka\" olmadığı için düşünceye de\n            değiştirmeye de gerek kalmaz!\n\n            Varacağın nihâi nokta zâten olduğun nokta ise neyi değiştirebilirsin ki?\n\n            - Ama öylece \"olmaya\" çalıştığımda, daha fazla düşünce oluyor.\n\n            Niçin düşünür insan?\n            Düşünmek ancak bir şey olmak istediğinde gerçekleşir, önce \"bir şey olsun\"\n            istersin ve sonra nasıl olacağını düşünmeye başlarsın.\n\n            Lâ talebe ve lâ redde\n\n            Hem bir şey hâline gelmek için şu andaki halinden memnun olmaman lâzım değil mi?\n\n            - Eksiklik- yetersizlik-yalnızlık-ayrılık\n\n            Bütün bunlar \"Ben\" diyen her egonun doğal halleri.\n\n            Oysa kendi doğal hâlin, asıl kimliğin\n            tam-ihtiyaçsız-bütün\n\n            - O halde bir şey haline gelmek için yapılacak fazladan ne var?\n\n            Olduğun gibi kal!\n\n            Değişik uygulamalarla dışardan ne elde edersen et, kaybedeceksin! Gelen mutlaka gider,\n            toplanan illa ki dağılır. Gelmesi gitmesi olmayanda kal!\n\n            Şimdi mevcut olmayan her ne ise, bir gün bulunsa bile tanımı gereği bir gün de ortadan\n            kaybolacaktır.\n\n            Ancak bölünmez açık-boş-saf farkındalık olan \"varlık\" asla kaybolmayacaktır\n            çünkü onu herhangi bir deneyim veya uygulama ile elde edemezsin.\n\n            Basitçe sâdece ol...\n\n            Şimdi ve burada ol\n            Zâten başka zaman\n            ve başka mekan yok\n\n            Zihin sen değilsin. Pratik işler için zihni kullanabilirsin. Onun dışında çaba\n            harcamaya, düşünmeye ihtiyacın yok.\n\n            Düşünmekten kaçın ve düşünmemekten de kaçın!\n\n            Bu ikisi arasında ne var?"
            }
          ]
        }
      },
      "id": 202102230830
    },
    {
      "article": {
        "header": {
          "date_value": "23 Şub 2021 04:53",
          "title": "MEDİTASYON",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153183421_930688557759560_418604037792175954_n_17892071167886869.jpg"
        },
        "main_article": {
          "quotes": [
            {
              "type": "baslik",
              "text": "MEDİTASYON"
            },
            {
              "type": "metin",
              "text": "[MEDİTASYON]\n\n            Dördüncü adım: Dikkatinizi \"dikkatin mevcut olduğu\" gerçeğine getirin. İşte\n            bu, gözlemlemek, tanık olmak, bilmek oluyor. Şu anda olan bir şeyin olduğunun, olmayan\n            bir şeyin olmadığının bilincinde olan bir şey aslında her şey! Bilinci \"benim\"\n            bilincim olarak değil bilinç olarak bilin.\n\n            Beşinci adım: Bu bilinçten önce, ne olduğunu araştırın. Bu bilinç ortaya çıkmadan önce\n            neydin ve kimdin? Bunun hakkında çok fazla düşünmeye, burada boğulmaya gerek yok.\n\n            Ben beden değilim\n            Ben zihin değilim\n            Ben bilinç değilim\n\n            Bilinçten önce o isimsiz, biçimsiz, zamansız ve mekansız, \"adı konulamayan\"\n            yerde dinlenmenize, doğmamış birliği zevk etmenize izin verin.\n\n            Altıncı adım: Şimdi, varlığın özü olan âlemlere rahmeti kalbinizde hissedin, dikkatinizi\n            yere göğe sığmayanı içine alan o derinliğe bırakın. Sevgi dolu merhamet bulutları olup\n            yağın. Karşılıksız, beklentisiz sevgi dolu dileklerinizi kendinize, başkalarına halka\n            halka büyüterek yavaş yavaş cümle hissedebilen varlıkları da dahil ederek evrene yayın,\n            ayırmadan kapsayın.\n\n            \"Ben özelim\" gibi herhangi bir ayırıcı his yaratmadan bütünü hissedin. Sevgi\n            dolu iyilik niyetini kalbin sonsuz derinliğinde canlı tutun ve duyguların, düşüncelerin\n            bulut gibi kendiliğinden gelip geçmesine izin verin.\n\n            Gözünüzü açtığınızda önce kalpten doğan hoşluğu sonra içinizdeki o boşluğun türlü türlü\n            formlar alışını, hayat olan akışını ve hayatın her yüzden kendini başka başka ifade\n            edişini hissedin, kendinizi büsbütün hissedin.\n\n            İşte şimdi iniyor inenler:\n\n            Andolsun sen bundan gaflette, habersiz (kozanda yaşıyor) idin... Senden perdeni\n            kaldırdık! Bugün artık görme kuvven pek keskindir!\" (deniliyor)\n            [Kâf:22'den]\n\n            Tanrı kadîm kul kadîm\n            Ayrılmadım bir adım\n\n            Muhabbetle güzeller güzeli..."
            }
          ]
        }
      },
      "id": 202102230453
    },
    {
      "article": {
        "header": {
          "date_value": "23 Şub 2021 00:33",
          "title": "İÇTEN BİR SELÂM OLSUN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152400408_187716866468652_3206324006399863329_n_17889384319911207.jpg"
        },
        "main_article": {
          "quotes": [
            {
              "type": "baslik",
              "text": "İÇTEN BİR SELÂM OLSUN"
            },
            {
              "type": "metin",
              "text": "[İÇTEN BİR SELÂM OLSUN]\n            Samîmî suâlin, kalbinin sesi için minnettârım.\n\n            Bu sözler, onları kalbinin içinde dinlediğin ve kabul ettiğin için senin için(de) can\n            buluyor efendim...\n\n            İmdî bir düşünceyi, inancı sorgulamadan kabul etmek, sana uzatılan bir takkeyi\n            \"eyvallah\" deyip giymek en kolay olanı. İlk rüzgarda düşerse o başka!\n\n            Oysa bir müddet çıplak kalmak bahâsına, kumaşı seçip terzinin hasını bulup usta işi, tam\n            kalıbına uygun bir başlığı giyinmekse başka...\n\n            Bir kere kendi gerçeğinizi, ikinci el idraklerle değil kendinizden bilin sonra ona\n            eriştiren yola ister din deyin isterseniz ulaştığınız gerçeğe tanrı! Gerisi size kalmış.\n\n            - Peki şimdi açık-boş olarak dinlemeye hazırım sizi. Nedir bu dikkat-saf farkındalık\n            esprisi? Biz de anlayalım biz de gülelim.\n\n            Her sabah yeniden doğarız. Bugün yaptığınız şey hayatınızdaki en önemli şeydir.\n\n            Siz, deneyimleri tecrübe eden (hayâl) bilinçsiniz ve bir tür rüyâ görüyorsunuz.\n\n            💕\n            (İnsanlar uykudadır)\n\n            Bunu, kendi gerçek doğanız olarak tam anlamak için basitçe gözlerinizi kapatın,\n            zihninizi boşaltın, hareketsiz olun, nefesinizi fark edin, şimdi ve buraya dolun.\n\n            Zihninizde düşünceler olmadan sessiz kaldığınızda hâlâ farkında (bilinçli) olduğunuzu\n            göreceksiniz. Dışarıda algılanan bir şey yok, içerde düşünce yok ama siz burdasınız!\n\n            Sessiz, dingin ve hareketsiz olun, gerçek yüzünü açacaktır:\n\n            BEN BEN•İM\n            Vârolduğum için Varım\n            Bilinçliyim çünkü bilincim\n            Farkındayım çünkü farkındalığım\n\n            Bu zevkle bir müddet eğlenin, demlenin\n\n            Şimdi, benliğinizde gevşeyin ve gözler tamamen açıkken veya eyleme geçerken bile\n            bilincinizin bilincinde kalmak, arka planda farkında olmak daha kolay değil mi?\n\n            Tek başına düşünceler, \"Ben•sandığınız\" gerçeğin farkına varmanızı perdeler ve\n            onların durması bile perdeyi kaldırmaya yeter.\n\n            Zihni boşaltmak zor görünebilir ama bunu herkes, en azından bir saniyeliğine başarabilir\n\n            Ve bu bir saniyelik sessizlik esnâsında, geriye kalan tek şey nedir?\n\n            Hâlâ farkındasınızdır, bilincinizin bilincindesiniz.\n\n            Sâdece bir saniye bir hayatı değiştirebilir, noktayı sonsuza taşıyabilir.\n\n            💕\n            (Ölünce uyanırlar)\n\n            - Ağlamak istiyorum...\n\n            Kavradıkları hakikâtten dolayı gözlerinin yaşla dolup taştığını göreceksin.\n            [Mâide:83'den]"
            }
          ]
        }
      },
      "id": 202102230033
    },
    {
      "article": {
        "header": {
          "date_value": "22 Şub 2021 22:25",
          "title": "NESNESİZ DİKKAT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152841967_350271936174361_8099106403546642326_n_17865172880371296.jpg"
        },
        "main_article": {
          "quotes": [
            {
              "type": "baslik",
              "text": "NESNESİZ DİKKAT"
            },
            {
              "type": "metin",
              "text": "[NESNESİZ DİKKAT]\n            Dikkat, bir nesneye yönelik farkındalıktır.\n\n            Dikkat, ilgi, enerji dışarda nesne, ilişiki ve faaliyete bağlanmayınca nesneden\n            koparılmış dikkat, kavrayacak hiçbir şey bulamayınca bir an titrer, kaynağına geri akar\n            ve saf farkındalık olarak parlar.\n\n            İşte dua, zikir, ibâdet, meditasyon özü itibâriyle farkındalığın, nesneden kendisine\n            geri dönmesidir.\n\n            Bu nedenle, dikkatinizin geriye doğru gevşemesine izin verin, kaynağına doğru, kendine\n            doğru...\n\n            Şimdiye dek inandığınız doğmaları sorgulayın. Size kendinizi\n            \"eksik-yalnız-ayrı\" hissettiriyor, birleşmeyi, kavuşmayı başka bir zamana veya\n            başka mekana erteliyorsa \"şimdi ve burada\" yok yâni her şeyi kapsamıyor\n            demektir.\n\n            Şu anda mevcut olmayan her ne ise, varlığın sevinci olan \"aşk\" ismine lâyık\n            değildir ve aynı şekilde bizim murâdımıza da lâyık değildir!\n\n            Şimdi burada mevcut olmayan her ne ise, bir gün bir yerlerde bulunsa bile tanımı gereği,\n            yine bir gün ortadan kaybolacak demektir.\n\n            - Neden ben böyle hissedemiyorum?\n\n            Vâr olmak ve farkında olmak \"Ben\"in doğasında vardır. Temel doğamız olan bu\n            saf farkındalık, bütün deneyimin gerçekleştiği ancak kendisinin bir deneyim olmadığı\n            farkında, boş bir açıklık gibidir.\n\n            Her gün bedeni kullanarak sayısız deneyimle renkleniyoruz. Peki neden fark etmiyoruz?\n\n            Deneyiminize yakından, basit ve dürüstçe bakmadığınız için. Deneyiminiz benimkiyle\n            tamamen aynı ama onun üzerine \"kavramlar ve inançlar katmanı\" eklediniz ve\n            bunları aslında \"çok basit\" olan gerçeklikle karıştırdınız.\n\n            Şimdi ve burada dikkat et! Zihnini kalbinde eritip öylece bak; gerçeği göreceksin,\n            birlik denizinde mutlaka eriyecek, kendine ereceksin!\n\n            O, dünyayı (bir yüzü olan) sana kendi gerçeğini farkettirecek, seni arındıracak şekilde\n            tasarladı, hiç merak etme yeterince vuracak hakikat yüzüne! Sâdece sen buna açık ol.\n\n            Sakın O'nu bir yere kapatma!\n            O'na ulaşmayı salt bir öğreti, bilgi, giyim, ritüel, yol, inanç, kitap ve rehbere\n            mahkûm sanma!\n\n            N'olursa olsun ümîdini asla kaybetme\n\n            Aşk ile cümle eksikler tamâm olacak\n            Zîra aşk diriyi öldürür, ölüyü diriltir\n\n            Muhabbetle güzeller güzeli..."
            }
          ]
        }
      },
      "id": 202102222225
    },
    {
      "article": {
        "header": {
          "date_value": "22 Şub 2021 08:17",
          "title": "ŞİMDİ SUNUL•AN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152064589_190956939236334_7413342964429152115_n_17889239266934978.jpg"
        },
        "main_article": {
          "quotes": [
            {
              "type": "baslik",
              "text": "ŞİMDİ SUNUL•AN"
            },
            {
              "type": "metin",
              "text": "[ŞİMDİ SUNUL•AN]\n            Şu anda mevcut olmayan her ne ise \"aşk\" ismine lâyık değildir ve aynı şekilde\n            bizim murâdımıza lâyık değildir.\n\n            Amaaan unut gitsin\n\n            Şimdi mevcut olmayan her ne ise, bir gün bulunsa bile tanımı gereği bir gün ortadan\n            kaybolacaktır.\n\n            Aşk•sanıp döktüğün gözyaşların, bildiğin her şey için, tüm özleminin her şeye sunulduğu,\n            bir bir geçenler gibi gerisinin silindiği bir nehir olsun.\n\n            Bir keresinde Efendi Hazretleri'ne her şeyi Allah'a sunmanın uygun olup\n            olmadığı, sâdece \"iyi şeyler\" teklif edilip edilmeyeceği sorulduğunda işitti,\n            işitecek kulağı olanlar:\n\n            \"Bir çocuk, yerdeki bir karıncayı, oynadığı çerçöpü veya bir çakıl taşını annesine\n            uzatır, anacığı ise, çocuğun elindekilere hiç bakmaz, kendisine ne teklif edildiğini hiç\n            umursamaz; hatırlandığı için çok mutlu...\"\n\n            Artık her yüzden muhatap ol özünle; O'nunla konuşmayı öğren, her yüzden bir yol var\n            O'na yeter ki sen yüzde kalma! Her şeyi sun ona.\n\n            Aradığın aşk, tükenen şeylerin nihâyetinde geride kalan tek şey.\n\n            Saf-açık-boş farkındalık ve bu bütünün doğal esansı olarak:\n\n            Eksiksiz mutluluk\n            Bozulmayan huzur\n            Sebepsiz neşe\n\n            Dikkatinizi ona verin, bunun için zamandan ân'a, mekandan varlığa giriş için basit\n            bir yol tarifi:\n\n            Zihin, kendisinin doğasını bilmek için, dikkatini gördüdüğü nesnelerden uzaklaştırır ve\n            onu, deneyimini bildiği farkındalığa yönlendirirse, dikkati yavaş yavaş kaynağına doğru\n            geri çekilir\n\n            Evrende ne farsa fonda bir boşluk ve bir süreliğine görünen nesneden ibâret. O halde\n            dikkat, enerji, ilginizi nesnelere vermeyi bırakın\n\n            İlk önce, görünen bütün nesnelerin arka planında boş-dingin açıklığı fark edin ve sonra\n            aslında bu boşluğun nesneleri nasıl da doldurup kapladığını, her şeyi ihâtâ ettiğini\n            görün.\n\n            Mind to Matter\n            Sınırsız farkındalığı-yavaşlat-sınırla: zihin\n            Sınırlı zihni-yavaşlat-sınırla: madde\n\n            En azından \"beklediğin\" esnâda, evrenden insana dolan nefes boyunca: \"Ben\n            beden değilim\" insandan evrene dolan nefes boyunca \"Ben zihin değilim\"\n            pratiği, dilsiz dudaksız bir şarkı tuttursa ne hoş olur...\n\n            Ne olmadığına tam ikna olduğunda, doğduğunda kapıldığın ölümcül beden-zihin\n            yapışkanlığından kurtulduğunda, özün yüzüne yansır, ne olduğun kendi hâlinde parlar\n            durur güzeller güzeli..."
            }
          ]
        }
      },
      "id": 202102220817
    },
    {
      "article": {
        "header": {
          "date_value": "22 Şub 2021 03:05",
          "title": "RADYODA ÇAL•AN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "RADYODA ÇAL•AN"
            },
            {
              "type": "metin",
              "text": "[RADYODA ÇAL•AN]\n            Günün kalbime inenleri gibi ilâhî niyetine radyoda dinlerken şâhid olunanları, bu\n            taraftan bir ses bekleyen cân'a uzatalım, fazla da uzatmayalım:\n\n            🎶\n            Bi' çaresi bulunur elbet yarın\n            Yeniden yaşamanın\n            Bi' çaresi bulunur elbet canım\n            Bi' uyuyup uyanalım\n\n            Her gece gün biterken canım\n            Ben sandığını kalbe bandıralım\n            Bi' kapatıp açalım\n\n            İçimde saklayamadım, anladılar\n            Hiç bitmeyen yanlızlığımı\n            Silip de unutamadığım geceler\n            Dönüşü yok hep düşünce sancısı\n\n            Her gece gün biterken canım\n            Ben sandığını kalbe bandıralım\n            Bi' kapatıp açalım\n\n            Rüyâsız derin uykularda, sonsuzun açık-boş dinginliğinde, kimsin nerelerdesin güzeller\n            güzeli...\n\n            🎶\n            Çok bir olay yok görünürde\n            Kanayıp kapanan yer derinimde\n            Kim ne bilir de ne düşünür de\n            Sizi gülecek yerim yok\n            Sadece geceleri buluşanlar\n            Dinlemeden bizi konuşanlar\n            Yüzde kaçı sudan oluşanlar\n            Sizi salacak ipim yok\n            Seni buldum ya başka ne isterim\n            Dursun dünya, tozu ben temizlerim\n\n            Eylemleri, sözleri, duyguyu, akan suyu açığa çıktığı mazhara değil en derine, asıl\n            kaynağa bağlarsan anlarsın ne demekmiş:\n\n            \"Emr-i Hak irsâline her zerre bir Cebrâil\"\n\n            Muhabbetle..."
            }
          ]
        }
      },
      "id": 202102220305
    },
    {
      "article": {
        "header": {
          "date_value": "22 Şub 2021 00:37",
          "title": "BAHR-I MEVLEVÎ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152027140_257834552525740_5519024719984941543_n_17924821939522815.jpg"
        },
        "main_article": {
          "quotes": [
            {
              "type": "baslik",
              "text": "BAHR-I MEVLEVÎ"
            },
            {
              "type": "metin",
              "text": "[BAHR-I MEVLEVÎ]\n            Divanı Kebîr'in 2577. durağında eğlenmişken, Rupert Efendi'de, Cenâbı Mevlevî\n            bahrine dalmış olmalı ki C. Barks'ın The Essential of Rumi eserinden bir bölüm\n            paylaştı:\n\n            Why do you stay in prison\n            When the door is so wide open\n            Flow down and down\n            In always widening rings of being\n\n            Kapı ardına kadar açıkken neden içerde hapiste kalırsın. İçerde kendine ördüğün\n            duvarlardan başka ne bulabilirsin ki!\n\n            Varlığın sürekli genişleyen, açıldıkça açılan halkalarında derine, daha derine dal!\n\n            İşte bu beyitlere olan hayranlığını gizleyemiyor. Görelim neler neler söylüyor:\n\n            Bu alıntıyı gerçekten çok seviyorum çünkü kelimeleri bu kadar ekonomik kullanarak ve\n            imbikten geçirilmiş incecik bir dille, \"öze doğrudan\" temâs ediyor.\n\n            Rumi, dikkatimizin bir nesneye, ilişkiye, faaliyete, bir zihin durumuna doğru dışarıya\n            veya yukarıya doğru akması yerine (ki çoğumuzun huzur ve tatmin aramaya gittiği yer)\n            diyor ki, hayır hayır öyle değil; aklınız batsın!\n\n            Aklınız batsın yani aşağı akmasına, derine inmesine izin verin. Özüne geri dönmesine\n            izin verin. Aşağı akın, geriye doğru akın, içe doğru, evveline akın.\n\n            Zihninizin özünde gevşemesine, kalbe dalmasına izin verin. Sonrasına pek güzel bir son\n            olacak; varlığın sürekli genişleyen halkaları silinerek aşağı ve daha aşağı akacak.\n\n            Önerdiği şey, zihin batarken, gevşerken, içeriye, geriye düşerken genişlediğidir.\n            Sınırlarını yitirir ve bir aşamada, daha önce üzerine bindirilen düşünce ve duygunun\n            sınırlamalarının hiçbirine sahip olmayan bu açık, boş, sınırsız varlık olarak ortaya\n            çıkar.\n\n            Başka bir deyişle, zihin özüne daldığında, kökeninde her zaman mevcut olan bu bozulamaz,\n            rahatsız edilemez huzuru bulur.\n\n            Hayatın nihai amacı da bu değil mi?\n\n            Eksilmeyen mutluluk\n            Bozulmayan huzur\n            Dinmeyen neşe\n\n            Rûmî, aradığınızı kendi derinliğinizde bulun diyor; bunun için zihnin, özüne doğru\n            gevşemesine izin verin, bırakın aklınız batsın, kalbe bansın...\n\n            When the mind eventually sinks in the Heart, undisturbed bliss is overwhelmingly felt.\n            There is then feeling which is not divorced from pure awareness!\n\n            H & H\n            Head and Heart\n            Become One\n            And the same\n            [R. Maharshi]\n\n            👇"
            }
          ]
        }
      },
      "id": 202102220037
    },
    {
      "article": {
        "header": {
          "date_value": "21 Şub 2021 03:54",
          "title": "NÂNELİ ÇAY",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152446845_775566389757916_1432144085372746990_n_18201434491012559.jpg"
        },
        "main_article": {
          "quotes": [
            {
              "type": "baslik",
              "text": "NÂNELİ ÇAY"
            },
            {
              "type": "metin",
              "text": "[NÂNELİ ÇAY]\n            Cömertliği üzerime sinen, dedemden dinlediğim nâne kokan bir menkîbe var:\n\n            Dilencinin biri, zengin bir konağın cümle kapısını çalmış. Görelim neler olmuş neler\n\n            - Şey'en lillâh... Bir dilim kuru ekmek olsa da nefsi körlesek\n            - Burada ekmek ne arar? Şaşırdın mı sen? Burasını fırın mı sandın?\n\n            - Arka bahçende bir dal \"tâze nâne\" yok mudur?\n            - Manav değiliz, işine bak!\n\n            - Hiç olmazsa biraz yağ vereydin\n            - Burası kasap dükkânı değil\n\n            - Yâ Hûcuğum dilim damağıma yapıştı. Hiç olmazsa bir bardak su versen\n            - Burası ne dere ne de çeşme\n\n            Ekmeğinden kepeğine kadar ne istediyse, alaylı \"yok yok\" cevabından başkaca\n            nesne alamayınca bizimkinin fitili patlar, destursuz eve girip eteğini kaldırarak evin\n            içine def'i hâcet eyleyiverir.\n\n            - Hey! Hey! Ne yapıyorsun be adam!\n            - Bre vicdansız adam, hele sus bir şey deme.\n\n            İçinde hiçbir şey bulunmayan bu virâne yerde, bâri abdest bozayım da rahata kavuşayım,\n            içim ferahlasın. Mademki burası yaşanacak bir yer değil, böyle evde ancak abdest\n            bozulur!\n\n            Bu kıssanın hissesinden midir bilmem, evine kabul, huzuruna dahil ettiği cana bir şeyler\n            ikram etmeden duramazdı\n\n            Verecek bir şey bulamazsa mahcûb olur başlardı yedi ceddine dua etmeye, sonra her dâim\n            gülen yüzüyle kocaman sarılır öyle uğurlardı misâfirini\n\n            Ondan miras kalan, üç beş cümleden biri de buydu:\n\n            \"Vermeyi unutursak ölü evine döner hânemiz\"\n\n            Hafızamda hâlâ tâzedir dede sultan:\n\n            \"Nâne mideyi kuvvetlendirir, sindirime eyi gelir\" diye gülerek nâneyi\n            cümbüşlediği halleri\n\n            Nerdeeen nereye...\n\n            Beş yıl boyunca hizmeti nasîb olan Hicaz topraklarında yâni \"na'nâ\"\n            kelimesinin de doğduğu topraklarda, çayı \"mea na'ne ev halîb\"\n\n            Beyaz mı yeşil mi? Yâni çayı, sütlü mü naneli mi tercîh edersiniz? teklifine hemen\n            kapılıverdim\n\n            Doğduğum topraklara döndüğümüz 2011 yılından beri tâze nane eksik olmadı soframızdan,\n            geçen yıllar boyunca çayımıza yudum yudum eşlik etti nâne aroması.\n\n            Bilmem... Belki küçük değişiklikler sana da iyi gelir güzeller güzeli...\n\n            Çayın içine bir dal taze nâne koy, her yeni bardakta nâneyi de muhabbeti de tâzele...\n\n            Belli mi olur kimin, nelere şifâ olacağı...\n\n            Muhabbetle içelim güzelleşelim"
            }
          ]
        }
      },
      "id": 202102210354
    },
    {
      "article": {
        "header": {
          "date_value": "20 Şub 2021 23:03",
          "title": "DÖN NAMAZI ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152204074_718329575545593_6891290940332433451_n_17911757593622683.jpg"
        },
        "main_article": {
          "quotes": [
            {
              "type": "baslik",
              "text": "DÖN NAMAZI ∞"
            },
            {
              "type": "metin",
              "text": "[DÖN NAMAZI ∞]\n            Böylece \"evvele dönüş eylemi\" olarak salat, yaradılmışlar âleminin\n            hareketlerini tekrarlar zâten kendisi de yaratılışın tekerrürü ve (halk-ı cedîd) yeni\n            yaratılıştır.\n\n            İlk lütûf, nur-u Muhammedî'nin yaratılışı, ezeli tecelli olan İbda' ile\n            başlayan bütün bu gelişime, müminin ibadeti, bedenine dayattığı yaratılışın\n            hareketlerini tekrarlayan eylemler sayesinde evre evre tekabül eder.\n\n            Namazdaki bedenin hareket ve duruşları, dünyayı yaratan yani dünyayı ve dünya içinde\n            \"kendini izhar eden\" Hakk'ın \"hareketlerini\" tıpatıp tekrar\n            eder. O halde Namaz, yaratılış sahnesinin bir tekerrürüdür.\n\n            İbda' (Meydana getirme, yaratış) ve ibadet birbirleriyle eşleşir zirâ ikisi de aynı\n            özlem ve niyetin \"bilinmekliği sevmek\" murâdının parlamasından yola çıkar.\n\n            Hakk'ın Duası kendini izhar etmeye olan özlemidir; Kendini aynada görmeye... Fakat\n            O'nu gören bir aynada (yani Rabbi olduğu, isimlerinden biri veya diğerine dahil\n            ettiği el-mümin) görmeye olan özlemidir.\n\n            Mümin: El-mümin'in aynasıdır\n            [Hadîs-i Kudsî]\n\n            İnsanın Duası, bu özlemi amacına ulaştırır; dua eden kişi bu sûretin aynası olarak\n            \"Hakkın Suretini\" kendi en gizli mâbedinde görür.\n\n            Fakat eğer müşâhedesi, mütecelli (aynada yansıma) özlemi, mirâcı olan DÖN NAMAZI\n            olmasaydı hiçbir zaman Hak Dost Sureti'ni yâni kendi yüzünü göremeyecekti.\n\n            Bu yolda acâib çok sen acâib anlama\n            Acâib anda ola dost yüzünü göresin\n            Çün iç.eri giresin dost yüzünü göresin\n            Ene'l-Hak şerbetini dost elinden içesin\n\n            Muhabbetle güzeller güzeli..."
            }
          ]
        }
      },
      "id": 202102202303
    },
    {
      "article": {
        "header": {
          "date_value": "20 Şub 2021 21:22",
          "title": "DÖN NAMAZI 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152057090_156762236169439_7505078907443686957_n_18093708079238437.jpg"
        },
        "main_article": {
          "quotes": [
            {
              "type": "baslik",
              "text": "DÖN NAMAZI 1"
            },
            {
              "type": "metin",
              "text": "[DÖN NAMAZI 1]\n            İçimdeki güçler, ilâhîyi söyleyin\n            ••• İrâdemle hep bir ağızdan söyleyin.\n            [C. Hermeticum]\n\n            Senin ağzından \"Allah O'nu yücelteni, hamdedeni işitir\" sözünü telaffuz\n            ettiğinde ve sende toplananlar yani mikrokozmosun melekeleri \"Rabbimiz, hamdolsun\n            sana\" diye cevap verdiklerinde ne oluyor:\n\n            Kulunun dilinden 'Allah Ona hamd edeni duyar' sözünü söyleyen Allah'ın\n            kendisidir.\n            [Şeyhü'l Ekber]\n\n            Duanın ve yönelişin kozmolojisinde, an be an yenilenen ilk kozmolojik fiille\n            eşleşme vardır.\n\n            Bu yenilenme, salatın ikâmesi esnâsında farz olunan vücut şekillerine dayanır: ayakta\n            durma (kıyam), eğilme (rüku), secde etme (sücud)\n\n            Gizli hazinemizin, tecelliye özlemi olan, alemin doğumuna sebep \"bilinmekliği\n            sevmek\" insanın kendi gerçeğine olan hasretiyle aynıdır ki bu ancak miraç ile\n            gerçekleşebilir.\n\n            İşte yeniden doğuşa varan bu hareketler, görünür dünyada (âlemü'ş-şahâdet)\n            tecelliyi oluşturan somut varoluşu, zahire taşır.\n\n            Algılanabilen dünyada, doğal varlıkların hareketleri üç boyuta indirgenebilir ve salat\n            bu üç hareketi de kapsar:\n\n            (A) Yükselmek; müminin ayakta duruşuna tekabül eden dikey hareket. Bu hareket başı göğe\n            doğru yükselen insanın büyümesinin hareketidir.\n\n            Üst dünyaya, ilahi isimlerin, ayan-ı sabitenin ve aralarındaki bağların dünyasına doğru\n            ilahi \"çevrilme\" vardır. Bu, ruhları ve nefsleri izhar eden, yükselen bir\n            hareketin yaratımıdır. Ayakta duruşa, insanın büyüme hareketine tekabül eder.\n\n            (B) Yatay hareket; namaz kılanın eğilme esnasındaki haline tekabül eder. Bu hayvanların\n            büyüdükleri yöndür.\n\n            İki dünya arasındaki semavi cisimlere doğru, bir ufuktan diğerine yönelen ilahi çevrilme\n            vardır. Bu yöneliş, rükuya, hayvanların büyümesinin yatay hareketine tekabül eder.\n\n            (C) Ters, alçalan hareket; secdeye tekabül eder. Bu köklerini derinlere batıran bitkinin\n            hareketidir.\n\n            İlâhî varlığın irâdi hareketi alt idrak seviyesinde dünyayı var etmek yani izhar etmek,\n            gün ışığına çıkarmak için oraya doğru çevrilmesi (teveccüh) vardır; bu derinlere doğru\n            alçalan bir harekettir yâni secdeye, bitkilerin köklerinin hareketlerine eştir.\n\n            İşte bütün bunlar DÖN NAMAZI da denilen Salatu'l-Hakk'ın vâr edici tecellisini\n            (tecellî-yi icâdî) oluşturur.\n\n            Devâm edecek..."
            }
          ]
        }
      },
      "id": 202102202122
    },
    {
      "article": {
        "header": {
          "date_value": "20 Şub 2021 11:37",
          "title": "YÖNELİŞ TÂRİFİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/151534567_472804657222277_3968170567641268897_n_18194080099041400.mp4"
        },
        "main_article": {
          "quotes": [
            {
              "type": "baslik",
              "text": "YÖNELİŞ TÂRİFİ"
            },
            {
              "type": "metin",
              "text": "[YÖNELİŞ TÂRİFİ]\n            Kulun kendini, kendine hazır ederek Rabbine hazır etmesi için, inanarak suyu giyindikten\n            sonra, evvelen kendini Rabbinin huzuruna çıkarmalı ve O'nunla muhabbet etmeli yâni\n            söyleşmelidir.\n\n            Tam o arada bir anda musallî, salâta duran, yönelişi tam olan mümin, Tanrısını\n            kıblesinde yani karşısında muhatap olarak tahayyül etmelidir.\n\n            Son olarak, üçüncü bir anda ârif kendini bilince, kalp olan latif merkezde Tanrısını\n            temaşa ederek sezgisel rüyete (şuhûd) veya görselleştirmeye (ru'ya) ulaşmalı ve\n            aynı zamanda bütün zâhirî şeylerde titreşen ilâhî sesi duymalı, öyle ki başka hiçbir şey\n            duyamayacak seviyeye gelmeli, Allah'la konuşmayı öğrenmelidir.\n\n            Beni kalbinde hazır kıl. Seni kendime hazır kılarım\n            [Bakara:152 zevkiyle]\n\n            Fatihâ'nın işaretlerinden her birinde, müminin kendini hazır kıldığı ve kendine\n            hazır kıldığı İlahi Huzur, derinden gelen alçak bir ses gibi titreşen ilahi bir cevapla\n            doğrulanır.\n\n            Ey huzur içinde olan\n            özgüveni tam nefis!\n            Sen O'ndan razı\n            O da senden razı olarak\n            Rabbine dön!\n            [Fecr:27-28'den]\n\n            Nasıl ki sen ancak benim sayemde (var) oluyorsun, ben de ancak senin vasıtanla\n            bilinirim. O halde seni bilen, beni bilmiştir. Ben bilinmezsem, sen de bilinmezsin.\n\n            İlâhî yalnızlık ve insânî yalnızlık: her biri, kendini diğeriyle birleştirerek diğerini\n            kurtarıyor ve artık \"öteki\" kalmıyor vesselâm..."
            }
          ]
        }
      },
      "id": 202102201137
    },
    {
      "article": {
        "header": {
          "date_value": "20 Şub 2021 10:33",
          "title": "YÂR MEKTUBU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152029084_765843674025235_1239695491132270593_n_18197386435054685.jpg"
        },
        "main_article": {
          "quotes": [
            {
              "type": "baslik",
              "text": "YÂR MEKTUBU"
            },
            {
              "type": "metin",
              "text": "[YÂR MEKTUBU]\n            Bana kendini gösterdiğinde tüm varlığım görüştür. Benimle gizlice konuştuğunda tüm\n            varlığım duyuştur.\n            [Şeyhü'l Ekber]\n\n            Göz kulak oldu her yer, her ne ki var O oldu\n            Girdim ânın zikrine, azâlarım dil oldu\n            [Cenâbı Mısrî]\n\n            En Sevgili dilinden buyurdun sen\n            Seveni sevdiğine verirsin sen\n            Gözünden görmeye göz olursun sen\n            Dilinden söyleyen söz olursun sen\n\n            Hadis-i kudsî malûm: Kulum bana nevâfille yaklaştığında ben o kulumu severim, sevdiğim\n            kulumun duymasına kulak, işitmesine kulak... velhâsıl cümle azâ ve cevâhiri, sükun ve\n            hareketi ben olurum ben...\n\n            Benimle yürür, benimle oturur, benimle yatar, benimle cennete girer.\n\n            - Nasıl yâni?\n            Çünkü cennet O'nunla birlikte olmaktır.\n\n            - Kitapta yeri var mı?\n\n            Beni kalbinde hazır kıl. Seni kendime hazır kılarım\n            [Bakara:152'den]\n\n            Allah onları sever, onlar da Allah'ı severler\n            [Mâide:54'den]\n\n            Yâ hû güzeller güzeli, baştan başa maşûktan aşığa bir mektuptur bütün kitap.\n\n            Pâk olmayanların el süremediği Kurân, âşık ve maşûk arasında simgesel, üstü kapalı bir\n            hikâyedir ve ikisinden başka hiç kimse niyetinin gerçekliğini anlamaz.\n\n            Taşramızdan sormak ile kimse bilmez ahvâlimiz...\n\n            Bu Süleyman'ın bir mektubudur ve Rahmân (potansiyel-ağaç) ve Rahîm (üretken-meyve)\n            olan Allah'ın (öz-tohum) adıyladır.\n            [Kelâm-ı Kadîm'den]\n\n            Muhabbet varlığın doğal esansıdır ve ancak sevene siner güzeller güzeli..."
            }
          ]
        }
      },
      "id": 202102201033
    },
    {
      "article": {
        "header": {
          "date_value": "20 Şub 2021 05:57",
          "title": "YÜZÜ DE GÜZEL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152075864_147349303877378_8146708546548340907_n_18197175790060579.jpg"
        },
        "main_article": {
          "quotes": [
            {
              "type": "baslik",
              "text": "YÜZÜ DE GÜZEL"
            },
            {
              "type": "metin",
              "text": "[YÜZÜ DE GÜZEL]\n            Tohumun muhafazası için, toprağa düşene dek kabuk lâzımdır. Hangi inci, iki sedef içinde\n            sımsıkı tutulmadan parlayabilmiş ki!\n\n            Deneyim için beden lâzımdır. Sen zâhiri de az sanma hani!\n\n            Sûret de önemlidir; suret, kabuk, yüz ve öz (mahz) arasındaki \"kutsal ikilik\"\n            olmadan hiçbir şey yapılamaz.\n\n            Bir tohumu kabuğundan ayırırsanız, ne kadar sık ekerseniz ekin büyümeyecektir. Kabuğuyla\n            birlikte ekin; ulu bir ağaç olacaktır.\n\n            Bu açıdan bakıldığında, murâd-ı ilâhînin gerçekleşmesi için beden esastır ve olmazsa\n            olmazdır.\n\n            Cenâb-ı Meryem, çocuk doğumunun sancısını çekmediği sürece hurma ağacının dibine\n            gitmedi.\n            [Meryem:23-26'dan]\n\n            Bu cisim de Meryem gibidir ve her birimizin içinde Ruhullâh olan bir İsâ mevcuttur.\n\n            İçimizi saflaştıran aşk acısı yükselirse, İsâ'mız doğacaktır elbet.\n\n            Ateşin yansın da dumanın tütmesin güzeller güzeli..."
            }
          ]
        }
      },
      "id": 202102200557
    },
    {
      "article": {
        "header": {
          "date_value": "20 Şub 2021 05:40",
          "title": "MERYEM'E NEFES",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/151654973_479341706407994_7919551790714429560_n_17868220283291610.jpg"
        },
        "main_article": {
          "quotes": [
            {
              "type": "baslik",
              "text": "MERYEM'E NEFES"
            },
            {
              "type": "metin",
              "text": "[MERYEM'E NEFES]\n            Varalım kûy-i dilârâ'ya...\n\n            Nefesiyle ölü toprağı dirilten\n            Veled-i Manevî'nin doğumundan\n            önceki sahneye yanalım.\n\n            \"Cebrâil ve Saflığın Zirvesindeki\" karşılaşmasında, mukâbil aynalarda titreşen\n            sesleri ayırdetmeye çalışalım.\n\n            Güneş, doğudan nasıl çıkarsa\n            o da örtüsüz, nikâpsız Meryem’in önünde, yerden öylece doğdu.\n\n            İnsan üstü bir güzelliğin ortaya çıkışı karşısında\n            Kalbin sırrından kafasını kaldıran bir Hayal gibi\n            Önünde topraktan bir gül gibi biten bu Sûretin karşısında Meryem, korkudan kendisini\n            kaybetmiş olarak ilahi muhafazaya sığınır.\n\n            Fakat Melek ona şöyle der:\n\n            Benim görünür Sûretim karşısında görünmeze kaçıyorsun\n\n            Hakikatte benim ocağım ve evim bu Görünmezin içinde\n\n            Ey Meryem!\n            İyi bak çünkü ben zor anlaşılır Bir Sûretim\n            Ben hilâlim ve Kalp içinde Hayâlim\n\n            Kalbine bir Hayal geldiğinde\n            ve oraya yerleştiğinde\n            Kaçman boşuna olur\n            Bu Hayal sende kalacaktır\n\n            Yalancı sabah (Fecr-i kâzib) gibi kaybolan boş ve asılsız bir Hayal değilse eğer\n\n            Fakat ben gerçek sabahım senin Rabbinin nuruyum çünkü benim gündüzümün etrafında hiçbir\n            gece gezinmez\n\n            Bana karşı Allah'a sığınırsın,\n            Ben vâr olan tek Sığınağın ebedi Hayâliyim\n\n            Ben, nice kez kurtuluşa\n            ulaştırmış olan sığınağım\n            Sen bana karşı sığınırsın\n            Oysa Sığınak benim!\n\n            Nihâyet Hakk'ın Çağrısı, örtülü olsun veya olmasın, Meryem'e ihsân edeceğini\n            eder.\n\n            Ey derilerinin altında ölümün çürüttüğü kimseler,\n\n            Sevgilinin sesiyle yokluktan geri gelin. Bu mutlak ses, kulunun göğsünden sıksa da Şâh-ı\n            Aşk'tan gelmektedir.\n\n            Sana \"Ben, senin dilin ve gözünüm; hissiyâtın, mutluluğun, öfkenim\" denmiştir.\n\n            Gel artık çünkü sen hakkında \"Benimle duyar, benimle görür\" denilensin.\n\n            Sen ilahi bilincin, farkındalığı fark edenin kendisisin.\n\n            Ne diye hala O'nu aradığını söylüyorsun güzeller güzeli, ne diye..."
            }
          ]
        }
      },
      "id": 202102200540
    },
    {
      "article": {
        "header": {
          "date_value": "20 Şub 2021 01:22",
          "title": "UNUTULAN YARIMIZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/151282869_444486590304332_8797832153336112850_n_17858589584425298.jpg"
        },
        "main_article": {
          "quotes": [
            {
              "type": "baslik",
              "text": "UNUTULAN YARIMIZ"
            },
            {
              "type": "metin",
              "text": "[UNUTULAN YARIMIZ]\n            Yüzünü Hanîf olarak (bir tanrıya tapınmaksızın, O’na şirk koşmaksızın) o Tek Dîn'e\n            doğrult. Put yapmayı bırak, kendini yapmaya, kendin olmaya başla!\n\n            Gerçek tevhîd! O senin fıtratındaki dindir\n            Saklı rûhunu çıkar! Ortak koşmayı dindir\n            [Rûm:30'dan]\n\n            Kadîm bilgelik farklı dillerde hep O'na işâret eder:\n\n            O, gözle görülmeyendir, ama gözler O'nunla görür: O'nu \"O\" olarak\n            bil! O, insanların tapınacağı bir şey değildir. O, kulakla işitilmeyendir ama kulaklar\n            O'nunla işitir: O'nu \"O\" olarak bil! O, insanların tapınacağı bir\n            şey değildir... O, düşünceyle düşünülmeyendir ama zihindeki düşünceyi de olduran\n            O'dur: O'nu \"O\" olarak bil! O, insanların tapınacağı bir şey\n            değildir.\n            [Upanişadlar]\n\n            Bu kutsal metne göre, Tanrı, biçimi olmayan bilinçtir ve bizim asıl kimliğimizin özüdür.\n            O'nun dışında kalan her şey biçimdir ve \"insanların tapınacağı ayrı bir\n            şey\"dir.\n\n            Evrenin nesnelerden ve boşluktan, yani şeylerden ve hiçlikten oluşan iki aşamalı, çift\n            yönlü gerçeği, aslında bizim de gerçeğimizdir.\n\n            Akıllıca yaşanan, dengeli ve üretken bir yaşam, gerçeği oluşturan bu iki boyut arasında,\n            yani biçim ile boşluk arasında yapılan âhenkli bir dans gibidir\n\n            İnsanların çoğu \"ben\" gerçeğini biçim boyutuyla, düşüncelerle ve duygularla\n            özdeşleşerek öylesine derinden bağlanır ki, en önemli gizli yarısı hayatlarında eksik\n            kalır\n\n            Böylece kendi duvarını ören insanlar, kendilerini biçimle özdeşleştirmeleri, sabit\n            tanımları yüzünden ayrı benlikleri, ego zindanları içinde sıkışıp yalnız kalırlar\n\n            İnsan, bu âleme yarım elma olarak geliyor, yaşamında diğer yarısını bulamazsa vay onun\n            hâline. Dostu bulama.yanın, ömrünün yarısı dağınık, perişan, yarısı pişman olarak geçer.\n            [Pisagor]\n\n            Gördüğünüz, duyduğunuz, dokunduğunuz veya düşündüğünüz her şey, gerçekliğin, sadece bir\n            yarısıdır yani zâhir olan biçimdir.\n\n            Ruhullâh olan İsa makamında bu yarıdan zâhir \"Dünya\" olarak, diğer boyuttan da\n            \"Gökyüzünün (cennetin) krallığı veya sonsuz hayat\" (Kingdom of Heaven)olarak\n            bahsedilir.\n\n            Boşluk nasıl ki her şeyin var olmasını mümkün kılıyorsa ve nasıl ki sessizlik olmadan\n            hiçbir ses duyulamazsa, biz de gerçek kimliğimizin özü olan ve biçimi olmayan o boyut\n            olmadan aslâ vâr olamazdık.\n\n            Devâm edecek..."
            }
          ]
        }
      },
      "id": 202102200122
    },
    {
      "article": {
        "header": {
          "date_value": "19 Şub 2021 23:57",
          "title": "İÇERDE NE VARSA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "İÇERDE NE VARSA"
            },
            {
              "type": "metin",
              "text": "[İÇERDE NE VARSA]\n            Yere göğe sığmayanın içine sığdığı sonsuz derinlikte, hoş bir boşlukta kalmıştık...\n\n            Elbette boşluğu göremezsiniz. Onu duymanız, tatmanız, koklamanız veya ona dokunmanız da\n            mümkün değildir.\n\n            Peki dışarda algılayamdığınız halde, onun var olduğunu nerden bilirsiniz?\n\n            Mantıklı gibi görünen bu soruda aslında temel bir mantık hatası vardır.\n\n            Fizikçilere göre, içinde hiçbir cisim bulunmayan mekânın yâni boşluğun özü hiçliktir, bu\n            yüzden kelimenin tanımı gereği \"var\" değildir.\n\n            Sâdece \"biçimler\" yâni sabit formu olan nesneler vardır. O yüzden ona\n            \"boşluk\" demek bile yanıltıcıdır çünkü isimlendirmek her şeyi, bir şey\n            yapmaktır. Bir ad vermekle onu da bir cisim haline sokmuş oluruz.\n\n            Şöyle bir ipucu olsa:\n            Sizin içinizde de uzay boşluğuna benzeyen bir şey vardır; bu sayede dışarıdaki boşluğu\n            var.sanıyor, fark ediyor olabilirsiniz.\n\n            Fark etmek mi?\n\n            İşte, bu da tam olarak doğru değil çünkü ortada fark edilecek bir şey yoksa, boşluğu\n            nasıl fark edeceksiniz ki?\n\n            Bu sorunun yanıtı hem çok basit, hem de çok derindir. Boşluğu fark ettiğinizde,\n            farkındalığın (yani bilincin içsel dinginlik alanı) dışında hiçbir şeyin farkında\n            değilsinizdir\n\n            Aslında, bunu yaptığınızda sizin sâyenizde evren de kendisini fark etmiş oluyor!\n\n            Göz, görecek bir şey bulamadığında, o hiç-lik boşluk olarak algılanır.\n\n            Kulak, duyacak bir şey bulamadığında, o hiç-lik sessizlik, dinginlik olarak algılanır.\n\n            Sabit bir biçimi olan formları algılamak için tasarlanmış olan duyularımız, bir biçim\n            yokluğuyla karşılaştığında, algının gerisinde yatan ve bütün bu algılarla, deneyimi\n            mümkün kılan, biçimi olmayan bilinç, artık biçimle engellenemez hâle gelir.\n\n            Uzay boşluğunun akıl almaz derinliğini düşündüğünüzde veya günün erken saatlerinde güneş\n            doğmadan önceki sessizliğe kulak verdiğinizde, içinizde bir şeyin, bir farkındalık içine\n            girerek derinden titreşmeye başladığını hissedersiniz.\n\n            Daha sonra, uzayın engin derinliğini kendi derinliğiniz gibi algılar ve o biçimi olmayan\n            eşsiz dinginliğin, hayatınızdaki her şeyden daha çok \"siz\" olduğunu\n            hissedersiniz.\n\n            İşte o özlem, her şeyi kaplayan boşluktur.\n\n            Can, boşlukta salınacak, bir anlığına duracak ve salınmaya devam edecektir.\n\n            Hasretle devâm edecek..."
            }
          ]
        }
      },
      "id": 202102192357
    },
    {
      "article": {
        "header": {
          "date_value": "19 Şub 2021 21:51",
          "title": "YUKARDA NE VARSA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152119959_270174774627960_2160831894229380683_n_17871794849318276.jpg"
        },
        "main_article": {
          "quotes": [
            {
              "type": "baslik",
              "text": "YUKARDA NE VARSA"
            },
            {
              "type": "metin",
              "text": "[YUKARDA NE VARSA]\n            As above so below... Aşağıda ne varsa yukarıda o vardır, içeride ne varsa dışarıda o\n            vardır; evrende ne varsa ruhta o vardır.\n            [T. Hermes]\n\n            Burada olan orada da vardır.\n            Burada olmayan yoktur!\n            [V. Tantra]\n\n            İnsan, yedi basamak! Merdiven çıkmak miraç\n            Kendini bilmek için, kendine gözünü aç\n\n            Işıklar sönünce, başınızı kaldırıp da bulutsuz bir gökyüzüne baktığınızda, hem inanılmaz\n            bir sâdeliğe hem olağanüstü bir derinliğe sahip bir gerçeği, bir anda fark\n            edebilirsiniz.\n\n            Yukarda gördüğünüz şey nedir?\n            🌙\n            Ay, gezegenler, yıldızlar, Samanyolu'nun parlak kuşağı, belki bir kuyruklu yıldız\n            veya binlerce ışık yılı ötedeki bir galaksi...\n\n            Evet ama bütün bunları daha basite indirgeyecek olursanız, ne gördüğünüzü nasıl\n            söylersiniz?\n\n            Uzay boşluğunda yüzmekte olan nesneler mi?\n\n            O hâlde evren nelerden oluşuyor?\n            Boşluktan ve nesnelerden...\n            İster yukarda ister aşağıda!\n\n            Berrak bir havada gökyüzüne baktığınızda, nutkunuz tutulmuyorsa, ya gerçekten\n            bakmıyorsunuz ya da orada olan bütünülüğü görmüyorsunuz demektir. Muhtemelen sadece\n            oradaki şeylere bakıyor ve onları tanımaya ve isimlendirmeye çalışıyorsunuzdur.\n\n            Ama yıldızlı semâlardaki haşmete karşı derin bir hayranlık uyanmışsa, insan aklının\n            tamamen kavrayamayacağı bu gizem karşısında huşû duymuşsanız, işte o zaman bir an için\n            dahi olsa, açıklama ve etiketleme arzunuzu bir kenara atıp sadece oradaki şeylerin\n            değil, o boşluğun kendi sonsuz derinliğinin de farkına varmışsınız demektir.\n\n            Hem nice nice dünyayı içine sığdıran bu enginliğe bakarken muhtemelen zihniniz de\n            dinginleşmiştir değil mi?\n\n            İçinizdeki huşû ve bu hayranlık duygusu, uzaklarda milyarlarca dünyanın var olması\n            gerçeğinden değil, görünenleri ve ötesini, hepsini içinde barındıran bir gerçeğin\n            boşluğundan kaynaklanır: \"Sonsuz Derinlik\"\n\n            Göklere ağabilirsin, bir merdiven bulursan\n            Kendini bil•ince sen, sana merdiven olursan\n\n            Devâm edecek..."
            }
          ]
        }
      },
      "id": 202102192151
    },
    {
      "article": {
        "header": {
          "date_value": "19 Şub 2021 00:58",
          "title": "BOŞU BOŞUNA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/10000000_466645344501815_195488099506917713_n_18031292314291648.mp4"
        },
        "main_article": {
          "quotes": [
            {
              "type": "baslik",
              "text": "BOŞU BOŞUNA"
            },
            {
              "type": "metin",
              "text": "[BOŞU BOŞUNA]\n            İnsan hiç kendisinden korkar mı?\n\n            Oysa sen \"ne olduğundan\" korkuyorsun.\n\n            Varacağın yer:\n            \"tam-bütün-eksiksiz-saf\"\n            olduğu halde\n\n            Sen, hâlâ bir şey sandığın kimliğini kaybedeceğinden yâni eksileceğinden korkuyorsun.\n\n            Oyuncaklarına yapışan bir çocuğun tavrından farkı ne!\n\n            Bunlar benim diye bırakamadığın:\n            Arzular ve korkular\n            Görüşler ve duygular\n            Zihin-beden\n\n            Sana bağlanan her şey çözülünce\n            Yâni hepsinden vazgeçtiğinde\n\n            Gerçeğin \"kendini\" göstermesine hazır ol:\n\n            Varacağın yer\n            olduğun yerdir:\n\n            Tam-bütün-eksiksiz-saf\n\n            Şimdi ve burada farkında mısın?\n\n            Bunlar sen varsan var\n\n            Geçmiş ve gelecek\n            Dün ve yarın\n            Zihin ve beden\n            Zaman ve mekan\n            Ben ve dünya\n\n            Oysa hep duran hakikat:\n\n            Lâ ilâhe illallâhul mevcudu bikülli zaman. Lâ ilâhe illalâhul ma’bûdu bi külli mekân. Lâ\n            ilâhe illallaâhul ma‘rûfu bi külli ihsân. Lâ ilâhe illallâhul mezkûru bi külli lisân."
            }
          ]
        }
      },
      "id": 202102190058
    },
    {
      "article": {
        "header": {
          "date_value": "18 Şub 2021 22:36",
          "title": "EMÂNETİ(Mİ)Z",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/151182095_113295227432821_3560349441489851743_n_17892475639918656.mp4"
        },
        "main_article": {
          "quotes": [
            {
              "type": "baslik",
              "text": "EMÂNETİ(Mİ)Z"
            },
            {
              "type": "metin",
              "text": "[EMÂNETİ(Mİ)Z]\n            İçeride bir benlik ve dışarıda bir dünya ikilemi, yaşam tezâhürünün oluşması için\n            kaçınılmazdır. Bunlar aynı madalyonun iki yüzüdür: gerçekliğin görünürdeki yüzü ile\n            örtülmesi.\n\n            Görünüşe göre iki ayrı varlık olan \"ben-lik ve dünya\"nın iki farklı gerçekliği\n            var gibi görünür.\n\n            Zihin, içte benliğin özü gibi görünür ve bu bakış açısından, madde dışarıdaki dünyanın\n            özü olarak kabul edilir.\n\n            Mind to matter: Mind-made reality\n\n            Böylece, bilinç kendi sonsuz gerçekliğinde uykuya dalarken ve dünyadaki benliğin\n            varoluşunu hayal etmeye başladıkça, aslı latîf (süptil-geçirgen) olan zihin ve madde\n            cisimleşir; frekansı düşer, yavaşlar ve kesafet kesbeder, yoğun, kaba, sabit bir forma\n            bürünür.\n\n            Dolayısıyla, ne zihin ne de madde ayrı ayrı var olarak, bağımsız gerçekliğe sahip\n            değildir; her ikisi de sonsuz bilincin tek gerçekliğinin geçici, sonlu\n            modülasyonlarıdır.\n\n            Bilinç perspektifinden, zihin kendi faaliyetidir asla kendi başına bağımsız bir varlık\n            değildir ve dünya da zihnin dar bir görünüşüdür.\n\n            Bu nedenle, merkezden bakıldığında, bütün deneyimlerin nihai gerçekliği bilinçtir. Onun\n            bakış açısına göre, ayrı ve bağımsız olarak kendi gerçekliğine sahip ne bir ferdî zihin\n            (local mind) ne de ayrık bir dünya, fiilen hiçbir zaman vâr olamaz.\n\n            Dünya, zihinde bir yoğunlaşmadır ve zihin, bilincin bir faaliyetidir.\n\n            Psikiyatristlerin zihin denen ayrı bir varlığı asla bulamamaları ve fizikçilerin ne\n            kadar derinlerine inseler de, maddeyi henüz bulamamış olmaları tesâdüf değildir.\n\n            Kendi başlarına var olmadıkları için bu maddeler asla bulunamayacaktır.\n\n            Görünürde vâroluşları sonsuz bilinçten, Tanrı'nın sonsuz varlığından, olan veya\n            görünen her şeyin yegane gerçekliğinden ödünç alınmıştır.\n\n            Güvenilir bir kimseye saklaması ve vakitlice teslim etmesi için bırakılan, ödünç verilen\n            şey olarak \"Emânet\"in kitaptaki yeri:\n\n            Muhakkak ki biz o Emaneti, semâlara (benlik bilincine), arza (bedene) ve dağlara\n            (kendini bilmeyene) önerdik de, onu yüklenmekten kaçındılar ve ondan çekindiler! Onu,\n            İnsan (hilâfeti oluşturan manâları açığa çıkarma bilinci) yüklendi!\n\n            Gerçekten o zâlim (hakikatini örtücü) ve câhildir (sınırsız potansiyeli bilmede\n            yetersizdir)\n            [Ahzâb:72'den]\n\n            👇"
            }
          ]
        }
      },
      "id": 202102182236
    },
    {
      "article": {
        "header": {
          "date_value": "18 Şub 2021 00:51",
          "title": "İKİLİK MESELESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "İKİLİK MESELESİ"
            },
            {
              "type": "metin",
              "text": "[İKİLİK MESELESİ]\n            - Bir deneyim zemîni var, ona madde diyelim bir de deneyimleyen var, ona da zihin\n            diyelim. Peki bu ikisi arasındaki köprüyü oluşturan ne?\n\n            İki ses\n            İki görüntü\n            İki lezzet\n            İki koku\n            İki dokunuş\n            İki düşünce\n            İki duygu\n\n            Geçişi arasında ne var, hele bir fikredelim güzelce...\n\n            - Arası aralık...\n\n            İkisi arasındaki açık \"boşluk\" köprüdür.\n\n            Bir uçta madde gibi görünürken diğer uçtan zihin gibi görünen, her ikisinin de kendi\n            içinde köprüdür.\n\n            \"Câmiu'l ezdâd\" zıt uçları birleştiren kimin adıysa, hatırla ama!\n\n            Gerçeği beden ve zihin diye ikiye bölmeyesin, deneyimi ayırma yanarsın! O zaman\n            köprülere ihtiyacın kalmaz.\n\n            - Bir bilmek ne işe yarayacak?\n\n            Bu bir görüş, bu tam hissediş bütünlüğü neler neler yaratabilir bir bilsen!\n\n            Bu iş, tıpkı altından bir heykel dökmek gibidir. Yalnızca metal ve yalnızca ateş bir işe\n            yaramaz, yalnızca kalıp da yetmez. Metali, ateşin sıcağında eritmeniz ve kalıba dökmeniz\n            gerekir.\n\n            - Dünya gene var ama...\n\n            Ne zararı var... Bilinç açığa çıkarken, dünya da açığa çıkar. Dünyadakilerin güzelliğini\n            ve kusursuz işleyen işlerdeki hikmeti gören \"Aman Allâhım\" hayretiyle\n            \"Subhânallah\" der.\n\n            Bütün bunların yansıdığı içerdeki kaynağı görün; işte o vakit \"Elhamdülillah\"\n            ne demek anlar, aşka gelip kendinizden geçer ve \"Allahuekber\" dersiniz.\n\n            - Yâni gören ve görülen bir midir yoksa iki mi?\n\n            Sâdece görüş vardır hem görülen hem görülen onun içindedir zaten onun açığa çıkması\n            içindir. Farklılığın olmadığını fark eden, farklılık yaratmaz, ikilik çıkarmaz.\n\n            - Peki neden Hak aşikâr değil, neden dünyâda kötülük var?\n\n            - Çünkü \"sen\" varsın!\n\n            Sen, aldanış yurdu dünyada O’nu göremediğin sürece kötülük var. Nirvana’da (fenâ bahri)\n            kötülüğü görmüyorken de sen yoksun.\n\n            İşit Niyâzî’nin sözünü: \"Bir nesne örtmez Hak yüzünü\"\n            Hak'tan ayân bir nesne yok; gözsüzlere pinhân imiş\n\n            Sen, var gibi görünüyorsan O yok gibi görünür... Anla işte boşluğun esrârını! Ölüm gibi,\n            sen varken O yok ve O varken sen yoksun işte!\n\n            O halde, zamanlı maddeye gözünü yum ki zamansız manâda hep yaşayasın...\n\n            \"Hiç görüşemiyoruz\" dedi dışarda çok dolaşan, \"Gerçekten görmen için\n            gözlerini kapatman gerek\" dedi, hiç oralı olmayan..."
            }
          ]
        }
      },
      "id": 202102180051
    },
    {
      "article": {
        "header": {
          "date_value": "17 Şub 2021 22:49",
          "title": "AŞK BELKİ DE...",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/151023753_3910463275680697_3145529215189010619_n_17891719828890998.jpg"
        },
        "main_article": {
          "quotes": [
            {
              "type": "baslik",
              "text": "AŞK BELKİ DE..."
            },
            {
              "type": "metin",
              "text": "[AŞK BELKİ DE...]\n            Ben dünyanın içinde değilim dünya benim içimde görünüyor; sâdece kendini bir\n            \"şey\" sanan \"ayrı benlik\" hikâyesi zamanda ve dünyada geçiyor.\n\n            Oysa mutlak beni sınırlayan zihnin taktığı, içinden dünya sandığına baktığı gözlüğe\n            \"zaman\" diyoruz yâni zaman bir filtredir ve camdadır, dünyâda değil!\n\n            Hayâli şeyler arasındaki hayâli mesafe kurgusu \"mekân diye\" göründüyse,\n            içimdeki nokta dışarı çıktığında dünyâ, anda olan içindekileri saçtığında hayalî olaylar\n            ve bunlar arasındaki hayâli süre \"zaman diye\" bilindiyse ne olmuş yâni!\n\n            Hem evrene kaç tane \"sonsuz\" sığabilir ki?\n\n            Peki evrende kaç tane boşluk olabilir söyle a güzel! Sendeki boşluk, ağaçtaki,\n            çiçekteki, sudaki havadaki, evrendeki boşluk farklı farklı mı?\n\n            Resmi gören, müziği duyan çok! Peki ya boşluk ya sessizlik... Tükenmiş şeylerin\n            nihâyetinde, toplananlar dağıldığında geriye kalan o değil mi?\n\n            [Rahmân:26'dan]\n            Şu formlar dünyasında her şekil geçicidir derken kitap, \"bâki kalan yüz\" ne\n            ola ki?\n\n            Her şey sessizlikten doğup sessizliğe dönmekte, görüntü boşlukta bir görünüp bir\n            kaybolmada...\n\n            Her şey aslına rücû etmede...\n\n            İnsan hep arayarak bulacağını sanır kaybettiğini ve koşarak varacağını sanır\n            aradığına...\n\n            Belki de kaybolabilen şey zâten sen(in) değildir belki de hedef hep karşıda değildir\n            belki de aşağıda, derinlerde bir yerdedir ve dışarı koşarak değil kendi içimize düşerek\n            varıyor, toplayarak değil bırakarak çoğalıyoruzdur belki de...\n\n            Toprağımıza o rahmet damlası çoktan düşmüş, olanlar olmuş, ölenler ölmüştür belki de...\n\n            - Peki ama âşıklar, hani \"âşıklar ölmez\" idi\n\n            Aşk anadan doğmadı, kimseye kul olmadı\n            Hükmüne esîr kılar, bilen bilmeyen kalmadı\n\n            - Ama bu gece kandil gecesi?\n            Fenerin mumunu yak da gel derviş!\n\n            Öyleyse aşk olsun...\n\n            💕"
            }
          ]
        }
      },
      "id": 202102172249
    },
    {
      "article": {
        "header": {
          "date_value": "17 Şub 2021 08:55",
          "title": "O'NUN KAR HÂLİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/150496298_139867967981781_8791079032616850727_n_18184795357066742.jpg"
        },
        "main_article": {
          "quotes": [
            {
              "type": "baslik",
              "text": "O'NUN KAR HÂLİ"
            },
            {
              "type": "metin",
              "text": "[O'NUN KAR HÂLİ]\n            - Son yazının sonundaki:\n            Sevgi her şeyi yıkar; \"bir kalbin var hatırla\" güzeller güzeli...\n\n            \"Sevmeyi hatırlamak çağrısı\"\n            O kadar güzel yağıyor ki kar gibi... İçimde bir şeyler akıyor, kalbimde lapa lapa\n            birikiyor, birikiyor...\n\n            Sen de yağ diyedir kar olup üstüne örtünen ve kalbin sâdeliğine örtünüyor aşkın olan...\n\n            - O her şeyde içkin olanı kendimde bulma ihtimalini düşündükçe\n\n            Erimek\n            Akmak\n            Buz iken su olmak\n            Orda durmayıp göğe ağmak\n            Bir muhâlif yel ile yere inmek\n            Nihâyet anâsır donundan çıkmak\n\n            İnanmak için bu halden hale geçişi hissetmek, kendinden geçmek, kendine gelmek gerekmiş\n            meğer...\n\n            Görene iman gerekmez güzeller güzeli\n\n            - Göğe mi göğsüne mi\n            Göğsüne diye okudum çünkü\n\n            Buzda suyu, ağaçta çekirdeği, insanda ... göremeyen imân etsin!\n\n            - Etsin ya etsin...\n\n            İman ve küfür\n            Kabul ve inkar\n            İkilik yurdu olan dünyadan çıkınca\n            İçinden soyulur gider\n            Hoş bir dışın da kalmaz olur\n\n            Özün titreşimi\n            ruhun heyecanı kalbe\n            kalbin ritmi göze\n            gözün aktığı can\n            hayata heyecan\n\n            - İşte bu âhengi, bu titreşimi hissetmek\n\n            Dilim damağıma yapıştı\n            Tadı damağımda kaldı\n\n            Al•••lah\n            Al•••lah\n            Al•••\n\n            Hak nefesinden tamam olsun dönüşümüz:\n\n            İkiyle her işi kalbinden çıkar\n            Nehir, ırmak, çaylar deryâya akar\n            Ârif ol, göz iki amma bir bakar\n            Dönmezem birinden yâ ne döneyim"
            }
          ]
        }
      },
      "id": 202102170855
    },
    {
      "article": {
        "header": {
          "date_value": "17 Şub 2021 07:15",
          "title": "KALBİ OLAN ANLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/150519646_2801833976696571_3800652492946859284_n_18140247781095687.jpg"
        },
        "main_article": {
          "quotes": [
            {
              "type": "baslik",
              "text": "KALBİ OLAN ANLAR"
            },
            {
              "type": "metin",
              "text": "[KALBİ OLAN ANLAR]\n            - Cânım efendim\n\n            Uyumam için bana bir şarkı söyle\n            Bir hayâl gördüm, onu unutayım\n\n            Yok bu şehr içre senin vasfettiğin dilber a güzel. Bir perî-sûret görünmüş, bir hayâl\n            olmuş sana...\n\n            Hem unutmak için değil hatırlamak için var görünüyoruz bu âlem sahnesinde.\n\n            - Ne lazım?\n\n            Deneyim için beden, bilgi için zihin, Hakk'ı bilmek için bir kalp lâzım, hakikati\n            bilmek içinse hiçbir şey...\n\n            Saf farkındalığın doğuşu için sınırlı zihnin başını, kalbin uçsuz bucaksız açıklığında\n            usulca teslîm etmesi gerekir.\n\n            - Sınırlı zihnin, sınırsız olanı, kendinden doğduğu kaynağı bileceği yok zaten!\n\n            Ancak zıddıyla olur bilmek eşyâyı\n            Hakk'ın zıddı ya da benzeri var mı?\n\n            O'nun benzeri gibi hiçbir şey yoktur\n            [Şura:11'den]\n\n            Evrende kendinden gayrı bulunmaz, hem söyler misin evrene kaç sonsuz sığar!\n\n            Yok akılda o nûru görecek kudret\n            Dua et: \"Yâ Rab başka göz bahşet\"\n\n            Şüphesiz bunda, kalpleri açık olanlar yâni farkındalıklı zihinle işitenler için bir\n            hatırlatma vardır.\n            [Kaf:37'den]\n\n            Kitapta \"Bunda kalp sahipleri için öğütler vardır\" buyrulmuş \"akıl\n            sahipleri için\" denilmemiştir.\n\n            Çünkü akıl bağdır, tanımı gereği her şeyi sınırlar. Oysa hakikat inhisar, tek-el yâni\n            yalnız bir şeye veya kimseye âit olma, başkası ile alâkası olmayıp bir yere, birine has\n            olma, ona mahsus bulunma hâlini, zihin asla kabul etmez.\n\n            Kendini bil! Bırak bu aklı Allah aşkına\n            Yarasanın gözüne güneşten gelir gına\n\n            Kimin ki Hak nûru ola rehberi\n            Neylesin o Cebrâil olsa rehberi\n\n            Meleğin kanadını yakıyorsa o nûr\n            Aklı hepten kül eder! Mecbûr\n\n            Ehl-i zâhirin gözlerine girmiş bir ağrı\n            Görünenin ötesine bir adım geçemez nazarı\n\n            Sevgi her şeyi yıkar; \"bir kalbin var hatırla\" güzeller güzeli...\n\n            💕"
            }
          ]
        }
      },
      "id": 202102170715
    },
    {
      "article": {
        "header": {
          "date_value": "15 Şub 2021 23:12",
          "title": "YENİ DÜZEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/150650866_171972838062062_2330179153533782963_n_17861373884407814.jpg"
        },
        "main_article": {
          "quotes": [
            {
              "type": "baslik",
              "text": "YENİ DÜZEN"
            },
            {
              "type": "metin",
              "text": "[YENİ DÜZEN]\n            Her gün aynı saatte yatıp yatağın aynı yerinden aynı saatte kalkıp, kahvaltıda aynı\n            şeyleri yiyerek güne başlayıp, aynı yoldan işe gidip, mesâide yine aynı şeyleri yapıp,\n            aynı şekilde eve dönüp, ekranda aynı programlara yapışıp aynı saatte yatarak\n            geçirdiğiniz hiçbir gün size \"yeniyi\" vâdetmeyecektir.\n\n            Hep aynı şeyleri yaptığınız sürece, aynı sonuçlarla karşılaşmaya ve aynı hayatı yaşamaya\n            devam edeceksiniz.\n\n            Hep aynı nöral bağlantılar tetiklenmeye devam ederken, yeni bir bakış açısı dahi\n            muhâldir. O yüzden evvela basit fiziksel değişikliklerle, zâhirden başlanmalıdır.\n\n            Beslenme alışkanlığını değiştirmek, daha az yemek, daha çok hareketi hayata sokmak,\n            sevdiğiniz ve alışkın olduğunuz şeylerden biraz uzaklaşmak, yeni ilgi ve hobilere\n            yönelmek, hayatınıza meditasyonu, duayı, farkındalığı sokmak, lüzumsuzları çıkarmak tâze\n            bir başlangıçtır.\n\n            Yeni şaraplar yeni testilerde tutulur. Yeniye ancak \"yeni\" ile ulaşılır. Eski\n            bağlantılardan yeni açığa çıkmaz. Eski yollar, yeni yerlere varmaz.\n\n            Eğer sebat edebilirseniz, ufak değişimlerde ciddi sonuçlar oluştuğunu görebilirsiniz.\n\n            Ne şu andaki bedeninize, ne düşüncelerinize, ne tanı konulmuş hastalığınıza, ne genetik\n            yükünüze hiç ama hiçbirine kesinlikle mahkûm değilsiniz.\n\n            Ayağa kalkarak bunları sırtınızdan atmak ve yeniye kulaç atmak her zaman mümkündür.\n\n            Her nefes tâzedir, nefes alabiliyorsanız her şey mümkün demektir; yeter ki isteyin\n            (niyet) ve gerçekten inanın.\n\n            Bir şeyin mümkün olduğuna inandığımız zaman, ihtimaller belirmeye başlar.\n\n            Düşüncenin gücünü fark et; inanmak öyle olduğunu kabul etmektir; \"yaratmak\"\n            böyle de okunur.\n\n            Her duanın sonundaki ÂMİN mührü; kabul ediyorum, kesin inanıyorun öyle söylendi öyle\n            olsun demektir.\n\n            Not: Bir değişim başlatmak adına, ekrandaki resme gözlerinizi hafif kısarak bakmayı\n            deneyin, merceği gevşetin bakalım sonuç değişecek mi?"
            }
          ]
        }
      },
      "id": 202102152312
    },
    {
      "article": {
        "header": {
          "date_value": "15 Şub 2021 22:25",
          "title": "ŞEYİN ÖZÜ.NE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "ŞEYİN ÖZÜ.NE"
            },
            {
              "type": "metin",
              "text": "[ŞEYİN ÖZÜ.NE]\n            Bana şeylerin özünü göster\n            [Peygamber Duâsı]\n\n            - Şeylerin üzerinden bir yol bulunur mu merkeze?\n\n            Zerreden kürreye her şeyin rabbi üzerinden irtibatı var merkezle, nesne işte ne ise ne!\n\n            - Belli bir ağırlığı, maddesi ve hacmi olan her türlü cansız varlık \"şey\"\n            değil mi yâni?\n\n            Canın küçüğü büyüğü olmaz ve cansız şey bulunmaz!\n\n            Şeylere yâni eşyâya biraz daha derinden bakarsak öznenin, zihin ve bilincin dışında ve\n            ondan ayrı olarak bulunan, bilgiye konu olan şey objedir.\n\n            Şeylerin dünyası, algılayan öznenin doğasında bulunan sınırlamaların bir yansımasıdır.\n\n            Ayrı olduğu sanılan deneyim öznesi, normalde nesnel deneyimi bildiği farkındalığı, kendi\n            üzerine çevirerek kendi doğasını keşfederse, kendi üstlendiği sınırlamalarından sıyrılır\n            ve sonsuz bilinç olarak açığa çıkar.\n\n            Görünür özne, kendisini tanıdığında veya \"hatırladığında\" ve böylece\n            sınırlarını yitirdiğinde, ona karşılık gelen nesne, buna uygun olarak sınırlarından\n            yoksun bırakılır ve özne ile nesnenin tek, bölünmez bütün olan kimliği ortaya çıkar\n\n            İşte bu \"Ben kimim\" diye diye kaşıdığımız kendimizin temel gerçekliğidir\n\n            Zihinde \"Ben-im\" bilgisi veya farkında olma deneyimi olarak parlayan bilinç ve\n            dünyanın nihai gerçekliği yâni varoluşun kendisi tek, bölünemez, sonsuz bir\n            gerçekliktir.\n\n            Algılayan öznenin, sonsuz bilincin tek gerçekliği üzerinde hayâlî bir sınırlama olduğu\n            anlaşıldığında, özneden ayrı ve farklı görünen nesnelerin çokluğu ve çeşitliliği olarak\n            dünyanın da aynı derecede yanıltıcı olduğu anlaşılır ve artık bilinç olarak parlar:\n            Tanrı'nın sonsuz varlığı.\n\n            Algı kapıları temizlenirse her şey insana olduğu gibi görünecektir: sonsuz! Çünkü\n            insanoğlu kendisini her şeyi daracık çatlaklarından gördüğü mağrasına kapatmıştır\n            [W. Blake]\n\n            Dünyanın algılandığı zihin, sınırlarından yoksun bırakılırsa, bu sınırlamaları nesneye,\n            öteki diye bildiği dünyaya yansıtmayı bırakacak ve nihâyetinde \"sonsuz\" olarak\n            parlayacaktır.\n\n            Algılanan-öteki-dünya bir nesne ve algılayan-zihin ayrı bir özne olarak deneyimlenmekten\n            vazgeçildiğinde, evren Tanrı'nın sonsuz, öz farkındalığında olan, varlığının\n            ışıltısı sûretinde zevk edilecektir.\n\n            Cemâl-i yâri zevkle görenler\n            Ayna gibi her renge boyansın"
            }
          ]
        }
      },
      "id": 202102152225
    },
    {
      "article": {
        "header": {
          "date_value": "15 Şub 2021 06:11",
          "title": "KİMLİK MESELESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "KİMLİK MESELESİ"
            },
            {
              "type": "metin",
              "text": "[KİMLİK MESELESİ]\n            İnsan bedeni, evrenle organik ilişki içindedir. Her şeyin yapıldığı şeyden yapılmıştır\n            bu toprak ev.\n\n            Kimliğin nesi bu kadar kişisel?\n\n            Bir daire çizmiş, içine \"ben\" dışına evren demişiz.\n\n            Peki neden içerde parmak kesilirse hayat devam ediyor da dışarda kuşların soyu kesilse\n            yaşam duruyor?\n\n            A dog does not know he is a dog. He only knows he is. If only man could be so fortunate\n            [W. Hsin]\n\n            Eveeet \"Kimsin sen?\" diye soruyu açık bırakıp dinlenmiştik bir nefescik.\n\n            Belki yardımı olur diye bir analoji üzerinden yürüyelim:\n\n            Polis memuru Selâmi Bey'i hayâl edelim.\n\n            Her sabah uyanır, pijamasını çıkarır ve misler gibi duşunu alır (bu esnada çıplaktır) ve\n            sonra üniformasını giyiyor, çıplaklığını örtüyor.\n\n            Evden çıkmadan aynaya bakar; \"Ben erkeğim\" ve \"Ben polisim\" diye\n            hissediyor.\n\n            Aslında çıplaklığı kaybolmadı sâdece üniforması ile örtülmüş, gizlenmiş oldu.\n\n            Üniforma yüzünden çıplak bedenle temasını kaybetmiş görünse de başka bir beden de olmadı\n            Selâmi Bey.\n\n            Bütün gün \"Ben polisim\" rolünü oynar ve bunun üzerinden ilişkiler kurar.\n\n            Mesâi çıkışında halı saha maçı için soyunur ve bir süre çıplak kaldıktan sonra spor\n            kıyafetlerini giyer. \"Ben forvetim\" rolünde görünür, her müsait pozisyonda\n            kaleye çakar.\n\n            Akşam eve gelir, soyunur ve pijamasını giyer.\n\n            Şimdi söyleyin esâsında ne farkımız var...\n\n            Her ben diyenden ben diyen saf farkındalık, rüyasız derin uykularda çıplak!\n\n            Türlü donlar giymiş\n            Gülden nâzik tenlere\n\n            Sabah uyanır uyanmaz türlü deneyimlerle renklenmişse ne olmuş...\n\n            Deneyim için önce bedeni giyinmek gerek. Bedene takılı duyular, duygular, düşünceler\n            vasıtasıyla içerde bilmek gerek, dışarda sandıklarımızı.\n\n            Çünkü bilmek, farkında olmaktır; al işte döndük mü başa.\n\n            Daha çok tur atabiliriz ama manâyı yormayalım zîra sözü zâten süzüp de söylemiş Hak\n            nefesi:\n\n            Görünen sıfatındır\n            O'nu gören zâtındır\n            Gayri ne hâcetindir\n            Sen seni bil sen seni\n            Bayrâm özünü bildi\n            Bileni onda buldu\n            Bilen o kendi oldu\n            Sen seni bil sen seni\n\n            Bilelim güzelleşelim..."
            }
          ]
        }
      },
      "id": 202102150611
    },
    {
      "article": {
        "header": {
          "date_value": "15 Şub 2021 02:41",
          "title": "BEN NEYİN İSMİYİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/149808479_727159041528883_197722415006196503_n_18181874659069878.jpg"
        },
        "main_article": {
          "quotes": [
            {
              "type": "baslik",
              "text": "BEN NEYİN İSMİYİM"
            },
            {
              "type": "metin",
              "text": "[BEN NEYİN İSMİYİM]\n            İsim nedir?\n            - Varlıkları birbirinden ayırmaya, tek tek veya cins cins karşılamaya yarayan kelimedir.\n\n            Yâni her isim, o isimle isimlendirilen'e (müsemmâ) net bir işârettir.\n\n            Bir isim söylendiğinde müsemmâ canlanmıyorsa, içi boş, kuru bir çerçevedir.\n\n            Böyle durumları târif için \"ismi var, cismi yok\" deriz ki \"adı ortalıkta\n            dolaşıyor amma gerçekte kendi yok\" demektir.\n\n            Bu topraklarda en çok duyulan iki isimden bahsetmek istiyorum ki bir çözüldüğünde diğeri\n            kendiliğinden parlayacaktır. Bu isimler:\n\n            \"Ben ve Allah\"\n\n            Varlığı yadsınamaz olan her nefes birlikte yaşadığımız \"Ben\" ismi ile\n            başlayalım.\n\n            Ben nedir veyâ Ben kimim?\n\n            - Birinci tekil şahıs değil mi?\n\n            Sözlükte öyle mi yazıyor. Bilinç, farkındalık sâhibi olan insanı \"öteki\"\n            varlıklardan ayıran, kişiliği oluşturan unsur.\n\n            Erenlerin dilinde ise, gerçek varlığın sâdece \"Allah\" olduğu idrâkine henüz\n            varmamış kişinin kendisi için tasavvur ettiği ayrı varlık, nefis.\n\n            Mâdem BEN diye diye nefse vardık ki bu kelime kökeni itabâriyle bir şeyin \"merkezi,\n            kendisi, aynısı\" demektir.\n\n            Tam da bu mânaya işâreti, Kelâm-ı Kâdim'den dinleyelim:\n\n            Ey insanlar, sizi tek bir nefsten, asıldan yaratan (bütün zihinlerde tek bir BEN kavramı\n            vardır. Bu BEN daha sonra zihnin açılımlarına göre çeşitlenen özelliklerle farklı\n            mind-made \"ben-lik\"ler hâlini alır. Ki bu kurgulanmış benliktir. Merkezdeki\n            \"ben\" ise tektir ve orijin “ben”dir)\n\n            Ve ondan da kendi eşini (body-mind identity) halkeden ve ikisinden pek çok erkek ve\n            kadın çoğaltıp dünyâya yayan Rabbinizden korunun!\n            [Nîsâ:1'den]\n\n            Peki sen kimsin?\n\n            - İşte Ben Zuhâl\n            Doğduğunda bedeninde bu etiketlemi doğdun?\n\n            - Ben öğretmenim\n            Demek şimdilik bu rolü oynuyorsun\n\n            - Ben öfkeliyim\n            Her duygu gelir ve geçer. Geçenden sen de geç; geçmeyenden haber ver.\n\n            - Ne yapmaya çalışıyoruz?\n\n            BEN dediğimiz ve hiç sorgulamadan kabul ettiğimiz bu ismin ilk hâline yâni\n            giydirilmeden veya boyanmadan önceki çıplak hâline, ismin yalın hâline ulaşmaya\n            çalışıyoruz.\n\n            Bulduğumuz cevap sınırsız, değişmeyen, bozulmayan ve kalıcı olmalı çünkü ben, beni\n            bildim bileli ismim hep aynı, bütün cümlelerim böyle başlamıyor mu?\n\n            Ben, ...\n\n            Kimsin sen güzeller güzeli?"
            }
          ]
        }
      },
      "id": 202102150241
    },
    {
      "article": {
        "header": {
          "date_value": "14 Şub 2021 23:34",
          "title": "GEÇELİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "GEÇELİM"
            },
            {
              "type": "metin",
              "text": "[GEÇELİM]\n            - Herkes ne kadar mutlu. Ben neden bir türlü mutlu olamıyorum?\n\n            Ben, neden!\n            Bütünü parçalayan ayrı ben, varlığını onaylatmak için \"kıyaslamak\" zorundadır.\n\n            Sahip olmadığın şeyleri düşünmek ve ona odaklanmak, şükrün tersi olarak mutsuzluğun\n            nedenidir.\n\n            Varlığın doğal esansı olan mutluluğu, dışardaki nesnelerde, faaliyetlerde, ilişkilerde\n            aramayı bırak!\n\n            Anda olanın farkında ol, olanı sanki kendi tercihinmiş gibi kabul et ve sev; sen olanla\n            barıştığında, âlemin seninle zâten barışık olduğu anlaşılır.\n\n            Geçelim güzelleşelim..."
            }
          ]
        }
      },
      "id": 202102142334
    },
    {
      "article": {
        "header": {
          "date_value": "14 Şub 2021 21:03",
          "title": "KISAcAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/149783882_341250207092098_7096803790028018271_n_17870925338231640.jpg"
        },
        "main_article": {
          "quotes": [
            {
              "type": "baslik",
              "text": "KISAcAN"
            },
            {
              "type": "metin",
              "text": "[KISAcAN]\n            Arzu-korku, ikilik-kişilikten, ayrı \"kimsenin\" olmadığı yere var da gör;\n            'ben' neymiş, asıl neymiş...\n\n            Beden-zihin bir tepki olarak var görünüyor. Sükûnete er de gör; güzel neymiş, çirkin\n            neymiş.\n\n            Ayrılık yarasından iyileşen, bütünün içinde \"ben\" sınırından geçenin\n            \"başka\" derdi kalmayınca, kimseye söz söylemez olur.\n\n            Damağındaki bal tadından, dudağında tatlı bir gülümsemeyle gözleri konuşur:\n\n            Sevelim güzelleşelimmm..."
            }
          ]
        }
      },
      "id": 202102142103
    },
    {
      "article": {
        "header": {
          "date_value": "13 Şub 2021 20:35",
          "title": "BİRLİK VAKTİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/149244589_1795030977328376_4319615385327208447_n_17908605481643743.jpg"
        },
        "main_article": {
          "quotes": [
            {
              "type": "baslik",
              "text": "BİRLİK VAKTİ"
            },
            {
              "type": "metin",
              "text": "[BİRLİK VAKTİ]\n            Benliğini eritememiş bulunduğun haller, senin dünyandır! Benliğinden soyulmuş olduğun\n            haller ise âhiretindir\n            [Cenâbı Geylânî]\n\n            The \"I\" thought is the mother of the world.\n            [Maharshi]\n\n            Mind to matter\n\n            Ben düşüncesi ve onu oluşturan sınırlı zihin, dünyanın annesidir\n\n            Maddeden yapılmış (matter-made) ayrı bir dış dünyaya inanç, zihinde yapılmış (mind-made)\n            bir iç benliğe (ego) olan inancın kaçınılmaz sonucudur\n\n            Farkındalık, anda açık-boş sınırsız ekran ve onun sâbit bir formla sınırlı ve hareketli\n            görünen hâli zihin ise, zamanda akan hayat filmi olsun\n\n            Tıpkı film başladığında, ekranın asla parçalara ayrılmaması gibi, farkındalığın içerde\n            zihinden yapılmış bir benliğe ve dışarda maddeden yapılmış bir dünyaya bölünüyor gibi\n            görünmesi asla gerçekleşmez\n\n            Sâdece filmdeki karakterlerden birinin bakış açısından, kendi dışında gördüğünü sandığı\n            dünya gerçekliği, kendisinden farklı görünen, pek çok öteki-farklı nesneden oluşuyor\n            yani kendini ayrı benlik sanan, ayrı ayrı nesneleri, dünyayı görüyor\n\n            Aynı şekilde, her deneyim, algılanan nesnelerin çokluğunu ve çeşitliliğini içeren sonlu\n            zihnin etrafında döner ve sadece ayrı benlik (ego) bakışıyla görülebilir\n\n            Dualite, deneyimin zihin ve maddeye bölünmesi, gerçekte yalnızca ayrı benliğin yanılsama\n            perspektifinden gerçekleşebilir.\n\n            Farkındalığın kendi bakış açısından (Allah indinde) her zaman yalnızca kendi ebedi,\n            sonsuz, bölünmez gerçekliği vardır ve bir bütün halinde her deneyimin içinde parlar.\n            (Ez-zâhir)\n\n            Life, like a dome of many-coloured glass, colours the white radiance of eternity.\n            [B. Shelley]\n\n            Hayat, rengârenk camdan bir kubbe gibi, sonsuzluğun beyaz parlaklığını renklendiriyor\n\n            Yalnızca sınırsız saf farkındalık (Allah'ın sonsuz varlığı) vardır, kendisini sonlu\n            zihin biçiminde modüle eder, ancak asla tek başına olmayı (Ehâdiyet) bırakmaz ya da\n            kendini sonradan bilmez (El-alîm)\n\n            - Peki neden dualite, ikilik var?\n\n            Aslında yok, sâdece var görünüyor.\n\n            Cehâlet yurdu olan dünyada ikilik var ve zamanla ölecek her ayrı benlik, bu dünyada\n            yaşıyor.\n\n            - O halde görünürdeki dualitenin amacı nedir?\n\n            İşte tam da oynayan bu filmi anlamamızı sağlamak için, bilinmekliği sevdiği için.\n\n            İkiden bir bilindi\n            Bir'den iki silindi"
            }
          ]
        }
      },
      "id": 202102132035
    },
    {
      "article": {
        "header": {
          "date_value": "13 Şub 2021 04:26",
          "title": "AKSİMİZDEN ESER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/149291381_813104256080302_2719016114968649270_n_17898160708764651.jpg"
        },
        "main_article": {
          "quotes": [
            {
              "type": "baslik",
              "text": "AKSİMİZDEN ESER"
            },
            {
              "type": "metin",
              "text": "[AKSİMİZDEN ESER]\n            Şâirin, ölümden sonrasını cümleye sığdırdığı dizeler nasıl bitiyordu:\n\n            Öylesine karanlık ki gecemiz\n            Ha olmuş ha olmamış penceremiz\n            Akar suda aksimizden eser yok\n\n            karanlık\n            kârı anlık\n            Yâni ne yapsan nâfile, anlaşılmayan ve bilinmeyen tarafları hep karanlık... Henüz\n            doğmamış rengin, henüz söylenmemiş sözün her şey olabilmesine dâir zengin ihtimâl.\n\n            gece\n            geççe\n            geç vakit\n            geçelim güzelleşelim\n            Vakit kemâle erdikçe, ışığın rengi geçtikçe, engin bir yorgan gibi örtüyor maddenin\n            soğuk şeklini ve renkleri birbirinden ayıran \"öteki çizgisi\" yavaşça\n            sönüyor... Gece, üzerimize birlik yağıyor.\n\n            Fark etmez olmuş olacak çünkü anda olanın, olanların neticesiyle ne işi olacak, en\n            güzeli olacak! Göz penceresinden ne var ki bakacak.\n\n            akan suda\n            aksimizden\n            eser yok\n\n            Suya meyil verirsen akar, akarsuda yansımamızdan hiçbir iz yok; bu nasıl bir tevhid\n            zevkidir yâ rabbî\n\n            ân-ı dâim su ise\n            zaman, akarsu gibi\n\n            Anda olduğu halde zamanda görünmemek, her şey olduğu halde bir şey olarak bilinmemek,\n            herşeyi içerden gördüğü halde, dışardan görünmemek, sonsuzun bütünlüğünde içi dışı\n            kalmamak.\n\n            Ne olduğunu demeye ramak kalsa da adını koyunca azalmasın diye susmak, daha da\n            susamamak...\n\n            Dalga denize sorunca, olanlar oldu:\n\n            - Senin gibi olabilirmiyim?\n            - Sâkinleş yeter"
            }
          ]
        }
      },
      "id": 202102130426
    },
    {
      "article": {
        "header": {
          "date_value": "13 Şub 2021 02:14",
          "title": "SONSUZA İŞÂRET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/146036274_3885207564863617_1127201870183987020_n_18192195712063729.mp4"
        },
        "main_article": {
          "quotes": [
            {
              "type": "baslik",
              "text": "SONSUZA İŞÂRET"
            },
            {
              "type": "metin",
              "text": "[SONSUZA İŞÂRET]\n            - Bu işâretin, işâret ettiği manâyı düşünmemiştim hiç!\n\n            Sonsuzluk işareti, zamanın akmadığını belirten yan yatırılmış bir kum saatini temsil\n            ediyor.\n\n            - Âh ne güzel zihni yan yatırıp kalbe batırayım da artık ân-ı dâim farkındalığı diye\n            okuyayım onu ben\n\n            Ucu ateşli bir çubuğu hızla çevirsen, kesintisiz ışık görünür halbuki nokta dönüyordur.\n            Titreşimi yükseltip hızlı döndürürsen nokta çizgi, daha çevirirsen çizgi daire olarak\n            görünür hatta yeterince hızlanırsa, yüksek frekansta göze görülmez olur.\n\n            Böylesi bir haz ve hız içinde, zaman uzun ve daimi görünür ki Allah'ın hayran\n            bırakan kudretindendir, yoğu var ve muhteşem gösterir, filmin çıktığı noktayı gizler,\n            filmi gösterir.\n\n            Kendini, filmde oynayan bir tip sanırsan, başkalık, çokluk ve çeşitlilik kendiliğinden\n            doğar, perdeyi fark edersen, peşisıra geçen 25 hareketli perde karesi film diye\n            görünmüyorsa 'zaman\" nedir?\n\n            - Zamlı an işte...\n\n            Deme: Ben•de bileyim kendimi! Düşüp aşka\n            Sen çizgisin! Hiçbir şey yok ki noktadan başka\n\n            - Zamandan ân-ı dâim'e kolayca geçiversek?\n\n            Şimdi yum gözünü! Geçmiş hafızada, gelecek hayalde, bırak onları bir kenara.\n\n            Bir göz açıp kapayıncaya geçen nokta kadar süre, bir ömrün çekirdeği! İşte o nokta\n            sonsuza gebe, noktada birliği bulan, gözünü açtığında dâim vuslatta bayram eder.\n\n            Noktayı çoğaltırsan hikâye, biri çoğaltırsan bin olur mâdem, câhillik etmeden binini de\n            bir bileyim, hikâyeyi kısa keseyim.\n\n            Muhabbetle güzeller güzeli..."
            }
          ]
        }
      },
      "id": 202102130214
    },
    {
      "article": {
        "header": {
          "date_value": "12 Şub 2021 21:06",
          "title": "KUŞ SEVGİSİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/148726700_481638019659617_7019077852862081529_n_17919880588554887.jpg"
        },
        "main_article": {
          "quotes": [
            {
              "type": "baslik",
              "text": "KUŞ SEVGİSİ"
            },
            {
              "type": "metin",
              "text": "[KUŞ SEVGİSİ]\n            Every bird that cuts the airy way is an immense world of delight, closed by your senses\n            five.\n            [W. Blake]\n\n            Ayağını yere bağlayan, beş duyunuz tarafından tıkanan havalı özgürlük yolunu açan her\n            kuş, muazzam bir zevk dünyasıdır.\n\n            Bir kalbin var; uçsuz bucaksız gökyüzünden hatırla ve \"kuşlara serbest\"\n            unutma...\n\n            Yorulduğumda \"boşluk\" kuşuna bineceğim.\n            [C. Tzu]\n\n            Give up the idea of being what you think yourself to be and there will be no gap. By\n            imagining yourself as separate you have created the gap. You need not cross it. Just\n            don’t create it. All is you and yours. There is nobody else. This is a fact.\n            [N. Maharaj]\n\n            Kendiniz olduğunu düşündüğünüz \"kişi\" olma fikrinden vazgeçin, merak etmeyin\n            bir boşluk olmayacak. Kendinizi \"ayrı\" olarak hayal ederek boşluğu siz\n            yarattınız. Kişilikten, ikilikten geçmenize gerek yok. Sadece onu yaratmayın. Hepsi sen\n            ve zâten senin. Başka kimse yok. İşte gerçek bu!\n\n            \"Bilinmekliği sevdim ve halkı halkettim\" buyuran gizli hazîneyi kendinden\n            bilen bir azîzden duyuldu:\n\n            - Dünyada nasıl davranalım?\n            - Kendin gibi sev de ne istersen yap\n\n            Âlem sahnesinde hayâl perdesi, aşkın tecrübesinden tevhid zevkinin zuhûru için var\n            görünüyor.\n\n            Sevmediğin hiçbir şey kalmadığında \"bileceksin\" güzeller güzeli..."
            }
          ]
        }
      },
      "id": 202102122106
    },
    {
      "article": {
        "header": {
          "date_value": "12 Şub 2021 06:10",
          "title": "FARK-I AN DÂİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/148635164_535882007382319_8028761441302949888_n_17906474044679134.jpg"
        },
        "main_article": {
          "quotes": [
            {
              "type": "baslik",
              "text": "FARK-I AN DÂİM"
            },
            {
              "type": "metin",
              "text": "[FARK-I AN DÂİM]\n            Gafleti dağıt•an:\n            \"Şimdi farkında mıyım?\"\n\n            sorgusuyla, anda olanı fark etmek, evrende dolaş•an vücûda dol•an havayı: nefesi fark\n            etmek, nefesler arasındaki boşluğu fark etmek, diğer yüzüyle konuşurken kendi\n            kelimelerinin arasında duraklayarak boşluğu fark etmek, dinlerken, muhatabın kelimeleri\n            arasındaki boşluğu fark etmek hem tuvali hem resmi fark etmek ne hoş...\n\n            Boşluğun farkındalığında, o biricik sessiz ânın bomboş değil cevaplarla dopdolu olduğunu\n            hissetmek ne büyük zevk...\n\n            Hem \"Rabbimi rabbim aracılığıyla bildim\" ne demektir böyle böyle anlaşılır\n            güzeller güzeli...\n\n            - Baba erenlerim, aziz mübarek üç aylar geliyor sizde başka başka havalar çalıyor, nedir\n            bu \"farkındalık\" cümbüşü?\n\n            İster bireysel ister toplumsal, içinde farkındalık olmayan, bütün eylemlerin nihâyeti\n            ikiyüzlülüktür, riyâdır yani gizli şirktir, affı kâbil değildir.\n\n            Din dilinde, zihni devre dışı bırakmak, farkındalık uyandırmak için tekrar eden söz\n            (zikir) ve davranış kalıpları (ibâdet) özünde bu amaca hizmet eder.\n\n            Hiç düşündün mü dinî idrâkte, her bir eylemin öncesinde, esnâsında ve sonrasında mutlaka\n            bir niyet ve bir dua vardır. Niçin?\n\n            - O anda, yapılan işin farkında olmak için mi?\n\n            Elbette... En azından Besmele ile kendini aradan çekmeden, bu farkındalığa gelmeden\n            yapılan işlerin akıbetinin güdük olduğu söylenir.\n\n            Şimdi zamanla gelen mübarek mevsimden dem vurdunuz ya?\n\n            - Evet, Ramazan-ı mağfiret-nişânın müjdecisi değil mi?\n\n            Aslolan nihâi hedef zikr-i dâim (an-ı daim farkındalığı) salat-ı dâimûn (her an\n            yönelişin özden olması) hâlinin uyanması için\n\n            Bir hafta uyuyanlar Cuma, aylarca uyuyanlar üç aylar, yıl boyu uyuyanlar şehr-i Ramazan,\n            bir ömür uyuyanlar Kadir Gecesi (Değerin farkındalığı) hatırlatıcıları (reminder)\n            vasıtasıyla\n\n            Aslı Zikr (hatırlama) olan susan kitabın, yaşayan hâli, bir ismi de El-Müzekkîr\n            (hatırlatıcı) olan, İnsanlığın Târifi'nin örnekliğinde, şimdiki ânın\n            farkındalığına, Hakk'a şâhid olmaya dâvet edilir.\n\n            Bir kere bu zevki tadan, zamandan çıkmak dileyince, gözünü yum.an, nefese uy.an, ânında\n            kendi yanında...\n\n            Geçen ömrün târifi istenince, nasıl buyurmuştu güzeller güzeli:\n\n            Hele bana şöyle geldi\n            Bir göz yumup açmış gibi\n            Kafesten kuş uçmuş gibi"
            }
          ]
        }
      },
      "id": 202102120610
    },
    {
      "article": {
        "header": {
          "date_value": "12 Şub 2021 01:40",
          "title": "FARKINDA MIYIM 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/149055643_2891218511132675_3711375276965919270_n_18127984780194838.jpg"
        },
        "main_article": {
          "quotes": [
            {
              "type": "baslik",
              "text": "FARKINDA MIYIM 1+1"
            },
            {
              "type": "metin",
              "text": "[FARKINDA MIYIM 1+1]\n            Farkındalık deneyimi, bütün deneyimler içinde benzersizdir. Diğer deneyimlerin hepsi,\n            onları sabit bir forma sokan, \"Ben\" diyene özgü nesnel niteliklere sahiptir.\n\n            Ancak varlığı inkar edilemez olduğu halde, farkında olma deneyiminin nesnel nitelikleri\n            yoktur. Nesnel olmayan mutlak bir deneyimdir.\n\n            Biçimsiz ya da nesnel olmama, yâni farkındalığın kendisi, yalnızca nesnel deneyimi yani\n            düşünceleri, duyguları ve algıları bilen zihin açısından önemsiz bir şey gibi görünüyor.\n            Bu yüzden genellikle gözden kaçırılır veya göz ardı edilir.\n\n            Farkında olmanın farkında olma deneyimi,\n\n            \"Farkında mıyım?\"\n\n            düşüncesi tarafından tetiklenebilir ve ancak bu düşünce ile \"Evet\" yanıtı\n            arasında yani zihnin iki görünüşü arasında açığa çıkabilir.\n\n            Bir filmin iki karesi arasında mevcut olan tek şey renksiz perde, ekran olduğu gibi iki\n            zihin görüntüsü arasında var olan tek şey, farkında olma deneyimidir.\n\n            Bununla birlikte, şeffaf ekranın (filmin arka planı, perde ve gerçekliği) filmde bir\n            nesne olarak görünmediği gibi, farkında olma deneyimi de arka plan olsa bile asla\n            deneyimlenemez veya zihin tarafından görülemez.\n\n            Aynı şekilde ekran, hem filmdeki iki kare arasında bir anlığına ortaya çıktığı hem de\n            film boyunca göründüğü gibi, kendisi tarafından gizlenmiş gibi görünse de objektif,\n            nesnel olmayan farkındalık deneyimi sadece iki düşünce, algı arasında mevcut değildir.\n\n            Geçmiş ve gelecek denilen zaman yani önceki ve sonraki film kareleri boyunca varlığını\n            devam ettirir, her ne kadar film, perdeyi gizlese de...\n\n            Farkındalığın farkında olunması için yani film esnasında perdeyi fark etmek için,\n            dikkati anda yoğunlaştırmak gerekir.\n\n            Aslında zihin, farkındalıktan farklı bir varlık değildir. Andaki farkındalığın hareketi,\n            işleyişi yani zamandaki faaliyetidir. Farkındalık, dinlenme hâlindeki zihindir.\n\n            Zihin formatında, beyaz bir sayfayı renkli bir mercekle görmek mümkün olmadığı gibi,\n            farkındalık da kendi temel, renksiz durumunu bilemez.\n\n            Ancak, iki düşünce arasındaki duraklamada farkındalık kendisinin farkına varır.\n\n            Her zaman bildiği ancak kendisini nesnel deneyim biçiminde renklendirdiğinde (dünyanın\n            rengi) unutulmuş gibi görünen bir şeyi, yeniden bilir.\n\n            Devâm..."
            }
          ]
        }
      },
      "id": 202102120140
    },
    {
      "article": {
        "header": {
          "date_value": "12 Şub 2021 00:16",
          "title": "FARKINDA MISIN? 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/149166601_533565784286268_854466297309943289_n_18067966381264689.jpg"
        },
        "main_article": {
          "quotes": [
            {
              "type": "baslik",
              "text": "FARKINDA MISIN? 1"
            },
            {
              "type": "metin",
              "text": "[FARKINDA MISIN? 1]\n            İşte bu kısacık duraklama ânında, farkında olduğumuzun farkına varırız. Herkes doğası\n            gereği farkındayken, herkes farkında olduğunun farkında değildir.\n\n            Oysa insanı insan yapan, bu farkındalık ihtimalidir.\n\n            \"Farkında olmanın farkında olma\" deneyimi, \"Farkında mısın?\"\n            sorusuyla tetiklenir. \"Farkında olma\" deneyimini yaşamasaydık, bu soruya meşru\n            bir şekilde \"Evet\" yanıtını veremeyecektik.\n\n            Şimdi kendinize \"Farkında mıyım?\" diye sorun ama \"Evet\" düşüncesiyle\n            yanıtlamayın. Sorudan sonra \"Evet\" cevabını verecek deneyime, saf dikkatinizin\n            çekilmesine izin verin, o anın içinde eriyin.\n\n            İki düşünce, \"Farkında mıyım?\" Ve \"Evet\" arasında gerçekleşen\n            deneyim, bir zihin etkinliği değildir. Sadece zihnin iki etkinliği arasında yer alır.\n\n            Bu iki düşünce arasındaki duraklama anında kalın. Cevap kendini formüle etmeden önce bu\n            durakta asılı kaldığımızda, tam \"orada\" gerçekleşen şey, bir kişinin dünyada\n            sahip olabileceği en değerli ve aynı zamanda en çok gözden kaç•an deneyimdir.\n\n            Bu deneyim hem sizin \"ben\" dediğiniz bütün yaşlarınızda hem dünyadaki farklı\n            cinsiyet, ırk, dindeki bütün insanlarda tamamıyla \"aynı\" olan tek deneyimdir.\n\n            Açık-Boş-Saf Farkındalık\n\n            Devâm edecek..."
            }
          ]
        }
      },
      "id": 202102120016
    },
    {
      "article": {
        "header": {
          "date_value": "10 Şub 2021 21:48",
          "title": "KÜÇÜK NOKTA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/149055643_5241360975934885_4607374680540022775_n_17947959844421789.jpg"
        },
        "main_article": {
          "quotes": [
            {
              "type": "baslik",
              "text": "KÜÇÜK NOKTA"
            },
            {
              "type": "metin",
              "text": "[KÜÇÜK NOKTA]\n            Dermânın sende ama farkında değilsin. Derdin sensin ama görmüyorsun.\n\n            Kendini küçük bir beden sanıyorsun oysa ki âlem, dürülmüş içinde senin. Öylesine apaçık\n            bir kitapsın ki gizli şeyler onun harfleri ile okunmakta.\n\n            Kendi kadrini (âlem-i kebîr-özü) bilmemek, cehâlet olarak (cism-i sagîr-yüzü) kimseye\n            yeter.\n            [Cenâbı Şâh-ı Velâyet]\n\n            Büyük insan odur ki bilir küçüklüğünü, küçük insan odur ki bilmez büyüklüğünü...\n\n            Sende bir nokta var, ışığı geçiren bir nokta; içinden âlemler geçiyor, sende görünüyor.\n\n            Gören, algılayan, farkında olan mı büyüktür yoksa algılanan mı büyüktür?\n\n            Sen, devasa uzaydan da büyüksün zira uzay senin içinde ve senin tarafından, sen olarak\n            algılanır.\n\n            Şimdi ey can,\n            İstediğin her neyse; sana değerse, hakîkati var ise olur. Olmazsa eğer, sen değildir.\n            Senin olmayan bir şeyi boş verdiğin an, olana yer açarsın. Boşaltmasını bilesin.\n\n            Allah, senin iyiliğini elbet senden daha iyi bilir.\n\n            Muhabbetle..."
            }
          ]
        }
      },
      "id": 202102102148
    },
    {
      "article": {
        "header": {
          "date_value": "10 Şub 2021 18:32",
          "title": "FARKINDA MIYIM?",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/148020261_2810809702515843_2169296069864109382_n_17904214345696741.jpg"
        },
        "main_article": {
          "quotes": [
            {
              "type": "baslik",
              "text": "FARKINDA MIYIM?"
            },
            {
              "type": "metin",
              "text": "[FARKINDA MIYIM?]\n            Hava, ateş, su ve toprak. Mâden, bitki, hayvan ve insan formlarında kendini ifâde eden\n            evren, varlık ve onun zamanda akışı olan hayat, bilincin ta kendisidir.\n\n            İçinde hiçbir ayrı parça, nesne, varlık veya benlik olmayan tek bir kesintisiz,\n            bölünemez, öz farkındalık bütünüdür.\n\n            Evrenin ayrı bir nesne olarak vâr olduğuna inanmamızın nedeni, benliğin bir özne olarak\n            vâr olduğuna inanmamızdır.\n\n            Yâni bir dış evrene olan inanç, tüm deneyimlerde bilme unsuru olan benliğimizin içinde\n            yaşadığı ve bedenin, maddenin bir özelliği olduğu inancımıza dayanır.\n\n            Beden-zihin bilince sâhip değildir bilakis sonsuz bilincin bir modülasyonu olarak zihin\n            ve onun bir modülasyonu olarak beden var görünür.\n\n            Bazen bilinç perdesi, kendini zihin formunda renklendirir ve sonuç olarak sonlu ve\n            geçici hale gelir. Bu, uyanma ve rüya görme halleri olarak bilinir.\n\n            Diğer zamanlarda bilinç perdesi, kendini renklendirmeyi bırakır ve yalnızca sınırsız,\n            doğası gereği huzurlu varlığını bilerek renklenmemiş durumunda kalır. Bu derin uyku\n            deneyimidir. Her iki durumda da bilinç sadece kendini bilmektir.\n\n            Çünkü bir şey ancak kendinden daha latîf, daha süptil olan ile târif edilebilir. Beden,\n            frekansı en düşük, en kesîf, yoğun formdur, zihinde daha latîf ve bilinçte el-latîf\n            potansiyeline ulaşılır. Nihâyetinde öz, bilenemez olarak kalır.\n\n            Pireler farkında değil, balıklar farkında değil, köpekler farkında değil; ağaçlar ve\n            kayalar farkında değil, insanlar farkında değil, evren farkında değil. Sadece\n            farkındalık farkındadır! Sadece bilinç bilinçlidir. İstersen \"sadece Allah\n            biliyor\" diye okuyalım.\n\n            İşte bunu fark etme imkân ve kâbiliyeti sadece insan formunda var, yüklendiği bu\n            potansiyel, insanı yeryüzünde halîfe eyliyor.\n\n            N'eylersin ki her şehzâde sultân olamıyor. Hüküm sürme fırsatı olduğu halde, tahta\n            çıkamadan, yurdum insanları gibi yaşayıp tükenebiliyor.\n\n            İçinde(n) göründüğümüz şu insan kılığı, beden ve zihni giyineni fark etmek için yegâne\n            fırsattır ve telâfisi yoktur vesselâm."
            }
          ]
        }
      },
      "id": 202102101832
    },
    {
      "article": {
        "header": {
          "date_value": "10 Şub 2021 03:54",
          "title": "İYİLİK GÜZELLİK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/147284237_795027371089872_8082267710085007370_n_17842402052532386.jpg"
        },
        "main_article": {
          "quotes": [
            {
              "type": "baslik",
              "text": "İYİLİK GÜZELLİK"
            },
            {
              "type": "metin",
              "text": "[İYİLİK GÜZELLİK]\n            - Yap bi güzellik!\n\n            Güzellik yapar gibi görünme\n            Güzellik ol; görünme\n\n            Güzellik, ışık ve sevimlilik dolu, misss gibi bir çiçek:\n\n            \"Ben koku veriyorum, hizmet ediyorum, yardım ediyorum\"\n\n            Der mi hiç!\n\n            O, vardır.\n\n            Hiçbir şey yapmaya, görünmeye çalışmadığı için de dünyayı kaplar.\n\n            - Bu ne güzel koku böyle... Ben de istiyorum.\n\n            İsteme!\n            Lâ talebe ve lâ redde\n\n            Gerçek özgürlük, bütün isteklerden kurtulman gerektiği anlamına gelir.\n\n            Çünkü bir şey istediğin zaman, bir tecrübe yaşayacağın kesindir.\n\n            İstekten ve tatminden kurtulmak da \"kendini bilme\" yolunda seyrederken, bütünü\n            incelemeyi ve isteme eyleminin doğasını tam anlamayı zorunlu kılar.\n\n            İstek, ikilikten doğar:\n            \"Mutsuzum ve mutlu olmalıyım\"\n\n            Mutlu olma isteğinin kendisi, mutsuzluk barındırır.\n\n            İnsan iyi olmaya çabaladığında, o iyilik tam tersini yâni kötülüğü de içerir.\n\n            İmkânsız' deme! O kelimede bile 'imkân' vardır\n\n            Tasdik edilen her şey içinde zıddını da barındırır ve alt etme çabası karşı geldiği şey\n            güçlendirir\n\n            Hakikatı veya kendi gerçekliğinizi tecrübe etmek istediğinizde, o isteğin kendisi,\n            \"olandan memnuniyetsizliğinizden\" yâni anda olana râzı olmadığınızdan doğar.\n\n            Dolayısıyla istek, kendisinin tam tersini yaratır. Zıddının içinde de geçmişte olanlar\n            vardır.\n\n            O zaman, insan bu hiç bitmeyen istekten kurtulmalıdır yoksa zamanla aldanış yurdunda,\n            ikilik yanılgısının sonu gelmez olur.\n\n            Dert tuzağının lokması talep etmektir ve talep, şirk-i hafîdir mezheb-i hakîkatte\n            vesselâm..."
            }
          ]
        }
      },
      "id": 202102100354
    },
    {
      "article": {
        "header": {
          "date_value": "10 Şub 2021 02:04",
          "title": "SEVGİ ÜSTÜNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/148613314_3512938088815374_86978615630613220_n_17914083730567462.jpg"
        },
        "main_article": {
          "quotes": [
            {
              "type": "baslik",
              "text": "SEVGİ ÜSTÜNE"
            },
            {
              "type": "metin",
              "text": "[SEVGİ ÜSTÜNE]\n            Adına \"Ben\" denen ve etrâfınızla mesâfeler yaratan bir merkez olduğu sürece,\n            ne sevgi vardır ne de güzellik.\n\n            Nasıl olsun?\n            Ben gerçek sevgili değil ki gördüğü sevilen gerçek, hissettiği sevgi gerçek olsun.\n\n            Hiçbir merkez ve onu çevreleyen hiçbir sınır yoksa sevgi vardır ve sevdiğiniz anda,\n            güzelliğin ta kendisi olursunuz.\n\n            İster suya, toprağa, çiçeğe ağaca ister insana yani bir Hak yüzüne bakıyor olun, bir\n            merkezden bakarsanız o merkez, ayrı şeyleri ve aradaki mesafeyi yaratır belki de bu\n            yüzden hayatlarımız bu kadar boş ve hissiz geliyor; bütünleşemiyoruz\n\n            Varlık zemini bir anlaşılsa:\n            \"Sonsuzda, her nokta merkezdir\"\n\n            Sevginin açığa çıkması için seven ve sevilen lazım değil midir?\n\n            Evet ama bir merkez olduğu sürece saf sevgi ve güzellik parlayamaz!\n\n            Şimdi bir gözlemci düşünelim, sevilenle sevenin aynı olduğunu fark ederse ne olur?\n\n            Gözlemci, hiçbir harekette bulunmaz. Gözlemci, şimdiye dek hep:\n\n            \"Bu imgeler konusunda bir şeyler yapmam lazım, onları bastırmalı veya şekillerini\n            değiştirmeliyim\" diyegelmiştir.\n\n            Gözlenen şey, söz konusu olduğunda hep aktiftir, tutkulu ve üstünkörü bir şekilde\n            hareket eder ve sürekli tepki verir.\n\n            İşte bu gözlemci müdahil olup sever veya sevmez.\n\n            Seviyorum; öyleyse elinden tutmalı, bırakmamalıyım.\n\n            Sevmiyorum; öyleyse kurtulmalı, elini bırakmalıyım.\n\n            Ama gözleyen kimse, hakkında harekete geçtiği şeyin kendisi olduğunu tam anladığında,\n            kendisiyle, zuhûrdaki yüzü, imgesi arasında çatışma kalmaz.\n\n            Çünkü karşılaşmak aynalaşmaktır ve insan, hep kendisiyle karşılaşır.\n\n            Baktığıyla aynı şeydir zâten, ondan ayrı bir şey değildir. Ayrı sanırken, dışardaki\n            görüntü, imge konusunda bir şeyler yapmaya, değiştirmeye çalışmıştır.\n\n            Gözlemci, kendisinin aslında o imge olduğunu anladığında \"sevmek, sevmemek\"\n            kalmaz, çatışma sonra erer.\n\n            Dediler yârinle hoş musun?\n            Hoş olayım olmayayım\n            O yâr benimmm kime ne!\n\n            Ne yapabilir ki zaten?\n\n            Âlem aynasında, baktığı bir şey insanın ta kendisiyse ondan kaçamaz, onu reddedemez\n            hatta kabul bile edemez. O anda ve oradadır sadece.\n\n            İşte o anda, inanılmaz bir farkındalığın canlılığını bütün hücrelerinde hissedersin ve\n            varlığın doğal esansı: \"sevgi\" senden de buram buram tütmeye başlar güzeller\n            güzeli..."
            }
          ]
        }
      },
      "id": 202102100204
    },
    {
      "article": {
        "header": {
          "date_value": "9 Şub 2021 21:57",
          "title": "AYRILIK YARASI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/147668784_502705687794523_7888298775963596624_n_17939681764453320.mp4"
        },
        "main_article": {
          "quotes": [
            {
              "type": "baslik",
              "text": "AYRILIK YARASI"
            },
            {
              "type": "metin",
              "text": "[AYRILIK YARASI]\n            - Hani bir Nihâvend güzel vardır:\n\n            Gökyüzünde yalnız gezen yıldızlar\n            Yeryüzünde sizin kadar yalnızım\n            Bir haykırsam belki duyulur sesim\n            Ben yalnızım, ben yalnızım, yalnızım\n\n            Öyle işte\n            Öyleyim işte...\n\n            Bir kere hiçbir şey, denizde bir \"ada\" değildir. Yıldızların yalnız olduğu\n            masallarda, şiirde olur.\n\n            Gökteki bir yıldızı oynatmadan, yerdeki bir ağacın dalını oynatamazsın.\n\n            Hem gökyüzü (sınırsız bilinç) yeryüzüne (sınırlı madde) yansımış da biz var görünmüşüz.\n            Gökten ne düşmüş de yer kabul etmemiş.\n\n            Her şeyi her şeyle bağlantılı tek bir vücûduz.\n\n            \"Yalnız Kişi\" kimmiş, yakından bakalım mı?\n\n            Yalnız\n            Yalınız: Çıplak\n            Yalın: Soyunmuş\n\n            Kişi: Person\n            Kişilik: Persona\n            Person (Lat): Mask, False Face\n\n            - Ama ben yalnızım, eksiğim, muhtâcım. Ben, ayrı düşmüşüm, yaralıyım.\n\n            Gerçek şifa, insanın \"ayrılık\" yarasından iyileşmesidir.\n\n            Öyle sanırdım ayrıyım dost gayridir, ben gayrıyım\n            Benden görüp işiteni bildim ki o cânân imiş\n            Derdim, bana dermân imiş...\n\n            Öyle sandığım derd-i firkat (ayrılık) içinde dermânım, vuslât (kavuşmak) imiş...\n\n            Her nefes içine dolan nefhâ-ı Rahmân nedir bilince, anlarsın ki:\n\n            Bir nefes bile yalnız kalmadın\n            Her nefes içine dolan, içine dolduğundur\n            Sana senden yakın...\n\n            Her ben diyen yalnızdır, ne olur neyi kastettiğini bilmeden \"ben\" demeyesin\n            sakın\n\n            Ne demişt Hakk'a ârif olan âşık:\n            Âlemde hemân \"Ben\" dediğindir sana noksan"
            }
          ]
        }
      },
      "id": 202102092157
    },
    {
      "article": {
        "header": {
          "date_value": "9 Şub 2021 12:36",
          "title": "HÜZÜN ÜSTÜNE 4",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/147328722_438295364187269_6964100284090998931_n_18143999521135543.jpg"
        },
        "main_article": {
          "quotes": [
            {
              "type": "baslik",
              "text": "HÜZÜN ÜSTÜNE 4"
            },
            {
              "type": "metin",
              "text": "[HÜZÜN ÜSTÜNE 4]\n            Daha sonra, bu açık-boş farkındalık alanı olarak, duygularına dönüyorsun ve onlara:\n            \"içime hoşgeldiniz\" diyorsun.\n\n            Çünkü hislerinin, seni incitemeyeceğini çok iyi biliyorsun, hangi gökyüzü, buluttan\n            incinmiş ki!\n\n            Uzaklaşma, kaçınma veya itekleme eğiliminde olmadığında hüzün bile seni incitemez.\n\n            Ancak hüzün seni tamamıyla istila ederse bu mümkündür; hoş hangi bulut gökyüzünü\n            doldurabilmiş ki!\n\n            Bu yüzden ilk önce bu açıklık olduğunu, gökyüzü olduğunu tam hissetmelisin.\n\n            Ve bu açıklıkta, gelmekte olan hüzünle görüşmeye başla:\n\n            Hoşgeldin, hadi içeri girsene\n            Burada istediğin kadar kalabilirsin\n            Hoş hangi bulut gökyüzünde yatıya kalmış ki!\n\n            Ve inan olacaklara sen de şaşıracaksın\n            meğer asıl problem hüzün değilmiş\n            senin gelene karşı tavrın imiş\n\n            Geleni, kabul etmemen, ondan râzı olmaman, onu reddetmen imiş.\n\n            Hüzün yüzün, senin arkadaşın olmak istiyor, sana görünmek istiyor, daha yakına gelmek\n            istiyor anlasana!\n\n            Oysa sen onu itmeye, direnmeye devam ediyorsun.\n\n            Hüzün sorun değil, bizim ona direnmemiz sorun!\n\n            Öyleyse hüzün yüzüne dön ve de ki:\n            Bir ömür seni reddediyordum, seni bastırıyordum.\n\n            Bitmeyen ilişkilerim, faaliyetlerim yüzünden seni görmezden geldim. Bir kere bile sana\n            dönüp diyemedim:\n\n            Buyur gel güzelim, gel içeri, benimle kal, bu enginlikte senin için yerim var, gel\n            hareket et, kalabilirsin\n\n            Engin ol gönül, engin ol\n\n            Şimdi duygularını yutmak, onları arkana dönmek yerine onları içeri al ve onlarla seve\n            seve yüzleş.\n\n            İşte o vakit (önceden) en beğenmediğin duygunun en derininde bir zamanlar onlardan\n            kaçınmakla aradığın huzuru bulacaksın.\n\n            Duyguya arkanı dönmek yerine içeri alıp kucakladığında birden hüzün, kendi varlığının\n            doğal esansı \"sevgi\" olarak görünecektir sana.\n\n            Muhabbetle güzeller güzeli..."
            }
          ]
        }
      },
      "id": 202102091236
    },
    {
      "article": {
        "header": {
          "date_value": "9 Şub 2021 10:45",
          "title": "UYKU ÜSTÜNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/148317275_122026393144773_1300332765196606499_n_18190154236010264.jpg"
        },
        "main_article": {
          "quotes": [
            {
              "type": "baslik",
              "text": "UYKU ÜSTÜNE"
            },
            {
              "type": "metin",
              "text": "[UYKU ÜSTÜNE]\n            Geçici-sonlu-ayrı bir varlığım ve tüm geçici şeyler ortadan kaybolur yani ölürler, işte\n            bu korku beni hasta ediyor!\n\n            Bütün insanların özlediği gerçek şifa, insanın bu \"ayrılık\" yarasından\n            iyileşmesidir.\n\n            Bütün ve bölünmez olan, kendi doğal varlığını tanımasıdır.\n\n            - Ölüm korkusu?\n\n            Hayatta biriktirdiğin, aslında sen olmayan, çok değerli ne varsa senden ayrılacak, huzur\n            içinde yalnız kalacaksın, bütün düşünceler, duygular, algılar, faaliyetler, ilişkiler,\n            senin için en değerli olanlar bile vâr olmaktan çıkacaklar!\n\n            - Zâten korkuyorum neden üstüme geliyorsunuz?\n\n            Fakat bu târif ettiğim, zâten her gün deneyimlediğin, olup duran bir şey\n\n            - Nasıl yâni?\n            Her gece misafir olduğun uyku, ölüm için kostüm provası değil mi?\n\n            Uzun, yorucu bir günün ardından, dört gözle uyumayı, dinlenmeyi bekliyorsun değil mi?\n\n            - Evet kesinlikle...\n\n            Varlıktan çıkıyorum, yokluğa giriyorum, yalnız kalıyorum diye uykudan korkmuyorsun değil\n            mi!\n\n            İnsanlığın Târifii'nden duyuldu\n            Uyku, ölümün kardeşidir\n\n            - Ama ben, öldüğümde ne olduğunu tam öğrenmek istiyorum?\n\n            Bunun için ölmen gerek. Şaka değil gerçekten...\n\n            Sen, bedenden ibâret değilsin, bunu deneyimleyebilirsin.\n\n            Büyük ya da küçük zevklerinden biri karşısında, doğal bir şekilde herhangi bir zorlama\n            veya itiraz olmaksızın \"ölü gibi\" tepkisiz kalabilir misin?\n\n            Ölüm, aslında sen olmayan herşeyden uzaklaşmaktır\n\n            Peki evli misin?\n            - Evet\n\n            Muhterem refîkana karşı ölüver!"
            }
          ]
        }
      },
      "id": 202102091045
    },
    {
      "article": {
        "header": {
          "date_value": "8 Şub 2021 09:16",
          "title": "KENDİME NOT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "KENDİME NOT"
            },
            {
              "type": "metin",
              "text": "[KENDİME NOT]\n            Hiç eksilmeyen, kalıcı bir \"huzur, mutluluk, sevgi\" değil miydi hayatın nihâi\n            amacı?\n            Bu hayatta olmazsa, öte tarafta cennete yâni?\n\n            Hayatımın erkeğini\n            Bir içim su, şu mankeni\n            Son model porşeyi\n            En son ayfonu\n            Müdür olup hizmet etmeyi\n            Filan sitedeki yazlığı, evi\n            Hatta imamlığı, dervişliği\n            Yığınla kitap bitirmeyi\n\n            Dünyanın, bilmem kaç türlü işinin suyunu, içinden mutluluk çıkar diye bir ömür sıkarken,\n            temelinde, \"çikolata yemek\" kadar basit bir iş değil miydi bu!\n\n            Bir anlığına mutlu oluyorsun işte...\n            O andaki mutluluğu, zamanda haz olarak çoğaltmak gibi büyüyen bir arzu değilse neydi bu?\n\n            Oysa eylem, işin \"eğlence\"siydi,\n            mutlu olmak için varlığın doğal haliydi\n            Bunun için insanın kendi varlğının doğasını bulması yeterliydi\n\n            İnsanlarda, nesnelerde, ilişkilerde, faaliyetlerde, türlü felsefe ve inanışlarda\n            mutluluğu ararken\n\n            Tüm bunları teker teker tükettiğimde\n            dışarıdan gelecek hiçbir hazır \"paketin\"\n            özlediğim dâimî mutluluğu teslîm edemeyeceğini de anladım.\n\n            Ama tükenmiş şeylerin nihâyetinde\n            \"Geriye kalan\" O!\n\n            - Bulmam lazım, evet O'nu arıyorum\n            - Görsen tanır mısın?\n            - Yok tanımam\n\n            - Aydınlanmam mı lâzım?\n\n            Aydınlanma benim için bir deneyim değildir. Benliğim aydınlanmıyor çünkü benliğim\n            örtüdür\n\n            Aydınlanma, uyanma, hatırlama, feth veya mîraç: \"Kendi varlığımın doğasının\n            tanınmasıdır\"\n\n            Mutluluk, kendi varlığımın doğal esansıdır.\n\n            Şimdi gel ey güzeller güzeli!\n            Hayat boyunca sende \"aynı kalan\" ne var?\n\n            Her nerede olursanız O sizinle\n            [Hadîd:4'den]\n\n            Sen seni bildin bileli\n            Senden ayrılmayan ne var?\n\n            İyi gününde, kötü gününde sende olan ne var?\n\n            Ağlasan da gülsen de\n            Hata etsen de iyi etsen de\n            Gözün açık da olsa kapalı da olsa\n\n            Ne edersen et\n            bir nefes bile\n            seni yalnız bırakmayan\n            senden kopmayan\n\n            Yedisinde de yetmişinde de hiç değişmeden, bozulmadan, yaşlanmadan, çoğalmadan\n\n            Hayat boyu sende \"aynı kalan\" ne var?\n\n            Sakın efsane söyleme\n            Kendinde öyle bir cevap bul ki\n            Kuru ezber olmasın, gerçek olsun\n\n            Sonra bu cevap benim için de geçer olsun\n            İşte bu cevabı kendinden bilirsen görürsün\n\n            Zaten mutluluğun, huzurun, sevgini kaynağı olduğunu tam anlayınca, daha da olup bitenin\n            neticesiyle zerrece ilgilenmezsin!\n\n            İşte tam o anda anlaşılır:\n            Ne demekmiş güzeller güzeli..."
            }
          ]
        }
      },
      "id": 202102080916
    },
    {
      "article": {
        "header": {
          "date_value": "8 Şub 2021 02:53",
          "title": "OKUMAK BİLMİYORUM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "OKUMAK BİLMİYORUM"
            },
            {
              "type": "metin",
              "text": "[OKUMAK BİLMİYORUM]\n            Allah göklerin (sınırsız bilinç boyutu) ve yerin (sınırlı madde boyutu) nûrudur\n            [Nûr:35'den]\n\n            Gökten ne düştü de yer kabul etmedi ki...\n\n            Bilenler iyi bilir, sinemada her şey ışıktır; gerisi sâdece görünür\n\n            Rüyâ Tabîrleri Dersi 101\n            Rüyâda görünen her şey, her kimse sensin; her yüz sana seni anlatır. Zîra uyumadan önce\n            yalnızdın ve rüyâ bittiğinde yalnız uyanacaksın!\n\n            Çağımız bilgelerinden bir güzelden duyuldu:\n\n            Know Nothing:\n            Rüyadaki karakter, rüyâyı gören hakkında hiçbir şey bilmiyor çünkü rüyadaki her şey,\n            rüyâ görenin bilinci zemîninde, saf farkındalık ışığında oynuyor.\n\n            Be Everything:\n            Rüyadaki her şey benim bilincimin bir yansıması! Rüyâyı gören, rüyâda her şey olarak\n            görünüyor.\n\n            Cüneyt Arkın'ın, \"Kara Murat\" karakterini canlandırdığı bir film\n            düşünelim. Bu filmde Kara Murat Cüneyt Arkın'a dair ne bilebilir ki! Kara Murat\n            sadece Cüneyt Arkın'a ait bütün ve açık zihnin sınırlandırılmış kapalı ve geçici\n            bir deneyiminden ibâret.\n\n            Hem ne buyurmuştu varlığın sevinci:\n            \"İnsanlar uykudadır ölünce uyanırlar\"\n\n            O güzeli dinlemeye devâm ediyoruz:\n            Know yourself as nothing\n            Feel yourself as everything\n\n            Perdede görünen kendinizini \"hiçbir şey\" olarak bilin; bütün görüntünü perdede\n            oluştuğuna göre kendinizi \"her şey\" olarak hissedin.\n\n            Anda duran, açık-boş sınırsız-bütün saf farkındalığın, sınırlanmış, parçalı zihinden\n            zamana yansıyan hareketli görüntüsüne \"hayat\" diyoruz\n\n            Işık ve irâde kaynağı tek olduğu halde, niceleri dünyanın rengine aldanıp filme kanıp\n            perdenin ve boşluğun farkına varamıyor.\n\n            Boşluk her şeyi, bir şeye dönüştürdüğü için, her şeyin bileşimi, hammadesi ve sonunda\n            dönüşeceği nihâî hâli de boşluktur: \"Yerinde yeller esiyor\" ne demekse?\n\n            Nasıldı o şarkı:\n            \"Rüzgâr söylüyor şimdi o yerlerde bizim eski şarkımızı...\"\n\n            Hayatın akışında pratik bir şeyler yapmak için zihni kullanmanız gerekmediğinde, sadece\n            gevşeyin, zihninizi bir kenara bırakın, beş duyuya dönün, bedene dönün, şimdiki anın\n            içeriğine takılmadan, sezgiyle hissedişlere, nefesin farkındalığına dönün:\n\n            Şu anda, şimdide miyim?\n            Şu anda, farkında olduğumun farkında mıyım?\n            Şu anda, eksik olan ne?\n            Şu anda, ne olduğunu biliyor muyum?\n\n            Okumak, bilmek, zamana aldanmadan, ânın farkında olmaktır."
            }
          ]
        }
      },
      "id": 202102080253
    },
    {
      "article": {
        "header": {
          "date_value": "7 Şub 2021 05:27",
          "title": "KİTABI.N İÇİNDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/146733565_159530519270122_4487099009161755621_n_17884498289027063.jpg"
        },
        "main_article": {
          "quotes": [
            {
              "type": "baslik",
              "text": "KİTABI.N İÇİNDE"
            },
            {
              "type": "metin",
              "text": "[KİTABI.N İÇİNDE]\n            Vahiy anlamında revelation kelimesi Latince \"revelare\"den gelir.\n            \"Orijinale geri dönmek\" ve \"yeniden\" anlamına gelen \"re-\"\n            ile \"örtmek-peçe\" anlamına gelen \"velare\"den doğar.\n\n            O halde vahiy yeni bir deneyim değil, aslında vâr olan bir gerçeğin örtüsünün açılması,\n            ifşâ olmasıdır.\n\n            Arapça \"gizliden gelen ses\" manâsına\n            n-m-s'den türeyen nâmûs, vahiy meleği Cebrail'in diğer adıdır: \"Nâmûs-ı\n            Ekber\"\n\n            Çünkü kaynaktaki vahyi üst bilinçten yüzeye indirir; sınırsız manâ, sınırlı söze\n            dönüşür:\n\n            Yârdan bize gelmekte haber çünkü Harâbî\n            Bu bâd-ı seher dâimâ Cebrâil'imizdir\n\n            İşitecek kulağı olanlara havada hep bir aşk nağmesi, Cebrâil'in kanat sesleri:\n\n            ''Gövdeyi\" ayraç içine al bak!\n            Okunacak büyük bir kitaptır gövde\n\n            Bırakanlar bıraktığında, geçenlerden geçtiğinde kalan ne varsa, \"şimdi ve\n            burada\" içine dolandır ve sen, bir nefes bile yalnız kalmadın ey sevgili...\n\n            Vechin üzere yazılan manâyı Kurân gören\n            Eylemez evrâk içinde \"lafz‐ı Kurân\" ile bahs\n\n            Manânın kılıfı ha harf ve kitâb olmuş ha insan, önce kitap önce manâ var sonra insan\n\n            Rahmân (potansiyel sıfat) kitâbı yükledi ve (ol.an) insan (diye) göründü.\n            [Rahman:1-3 zevkiyle]\n\n            Cemâl-i yârdan bir an ayrılma kâdir isen\n            Oku ümmü’l-kitâbı, vechinde mâhir isen\n\n            Gerçeğe tâlip isen susan kitâba bakma, okumak bilirsen \"kitap\" sendedir zîrâ\n            hitap senden sanadır güzeller güzeli..."
            }
          ]
        }
      },
      "id": 202102070527
    },
    {
      "article": {
        "header": {
          "date_value": "7 Şub 2021 03:51",
          "title": "RESİM DERSLERİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/146297926_181689023743742_2141862970528679640_n_17905409563680459.jpg"
        },
        "main_article": {
          "quotes": [
            {
              "type": "baslik",
              "text": "RESİM DERSLERİ"
            },
            {
              "type": "metin",
              "text": "[RESİM DERSLERİ]\n            Bu fotoğraflar burada niye varlar anlıyor musunuz?\n            - Öncekiler daha anlamlıydı!\n\n            Tam anlamak ancak insan kıyaslamadığında, tam olarak anda olduğunda gerçekleşebilir. Bir\n            anda farkındalık yoğunlaşıp dikkat olur ve enerjinin o akışı zâten hayatın anlamıdır\n\n            - Evet ama bu ağaçlar dünkü kadar güzel değil\n            Bunu söyleyen, aslında ağaca bakmıyordur çünkü zihin çoktan dünün hatırasına kaymış ve\n            kıyaslama başlamıştır.\n\n            - Ama zihin hareket etmeden durabilir mi?\n            Zihin, bir şey elde etme, bir sonuca varma merkezli düşündüğü sürece hırslıdır ve hırslı\n            zihin, kendi tarifi gereği ayrı ve sığdır\n\n            Yapışmak veya itmek, elde etmek veya kaçınmak gibi bir niyeti olmadığında yâni zihin,\n            aramayı ve istemeyi bıraktığında, içinde hareketin olmadığı sonsuza açık-boş bir\n            dinginlik oluşur ve bilinmeyen her dem tâze olan zenginlik ancak o dinginlikte\n            parlayabilir.\n\n            Bunun için zihnin temel yanılgısı olan tanımlama sürecinin farkında olmalıyız. Çünkü\n            tanımlama, etiketleme süreci başladığında hafızanın, birikimin yani eski yüklerin\n            sınırlarına geri döneriz.\n\n            - Sessiz bir tanık olmak bunun için mi?\n            Açık-boş çabasız-saf bir farkındalık perdesi var, o perdeye yansıyanları izliyorum. Eğer\n            kınarsam veya yargılarsam algılanan bilgileri kişiselleştirmiş, \"ben kimliği\"\n            giydirmiş olurum, ben'in oluştuğu yerde hemen öteki-başka-diğer görünecektir.\n\n            Yargıladığım, yorumladığım şeyleri artık izlemiyor onlara kimliğimi bulaştırıyorum\n            demektir. Kınamanın kendisi, izlemek için gerekli \"saf dikkati\" dağıtır.\n\n            Sessiz tanık, manzarayı tanımlamadan, kabul veya inkar etmeden, o ya da bu şekilde\n            etiketlemeden izlediğinde \"saf farkındalık\" akıyor demektir.\n\n            - Peki olanı adlandırmadığımda onu izleyen gözlemci izlediği şeyden farklı mıdır?\n            Bölünme, ayrılık, ikilik ancak izleyici ona bir isim verdiğinde oluşur\n\n            Kınamadan farkında olmak, yargılamadan bakmak, kameranın odak ayarıyla oynamak gibidir\n\n            Mercekle oynarsak netlik yavaş yavaş kaybolur, görüntü bulanıklaşır. Önce cisimlerin\n            sınırlarını ayıran hatlar dağılmaya başlar, renkler birbirine girer ve nihâyetinde tek\n            bir hâkim renk kalır ve her şey bir görünür\n\n            B.akışı bilenden duyuldu:\n            Benim Tanrı’yı gördüğüm göz ile, Tanrı’nın beni gördüğü göz aynıdır!"
            }
          ]
        }
      },
      "id": 202102070351
    },
    {
      "article": {
        "header": {
          "date_value": "6 Şub 2021 09:52",
          "title": "P•ERDE•DE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "P•ERDE•DE"
            },
            {
              "type": "metin",
              "text": "[P•ERDE•DE]\n            Filme kendini kaptıran, ne kadar arasa da perdeyi bir türlü göresi değil!\n\n            Perdedeki anlık görüntü olan YÜZÜNE ben diyen hiçbir şeydir. Görüntünün yansıdığı\n            perdeyi, açık-boş-saf ÖZÜNÜ bilense her şey!\n\n            Her filmin içinde içkin ama yine de filmden aşkın, değişmez saf farkındalık perdesi\n\n            Gören asıldır görünen hayal. O halde filmde olanın bir manzara mı yoksa perde mi olduğu,\n            ne gördüğümüze değil nasıl ve kim olarak gördüğümüze bağlıdır\n\n            Önce bir manzara görüyor sonra perdeyi tanıyoruz. Sonra perdeyi manzara olarak\n            görüyoruz. İlk bakışta yalnızca nesnelerin çokluğunu ve çeşitliliğini görüyor sonra\n            farkındalığın varlığını kabul ediyoruz; o zaman farkındalığı, nesnel deneyimin bütünü\n            olarak görürüz\n\n            Nereye yönelirsen Allah'ın vechi görünür [Bak.ara:115] işareti tam da bu sahne\n            içindir.\n\n            Vahdeti kesrette bulmak, kesreti vahdette hem\n            Bir ilimdir ol ki kamu ilm ü irfân andadır\n\n            Bu açıdan, deneyim artık farkındalığı perdelemiyor bilâkis onunla parlıyor.\n            \"Bilinmekliği seven\" bilmekle parlar, bâtından zâhire sızar.\n\n            Gerçeğin, ayrı benlik gözünden gizlenmesi, perdenin, filmdeki dram tarafından\n            karartılmasına benzer. Yine de \"Hak, kendini kendinden başkasıyla örtmez\"\n\n            Bu örtünme, dikkatsizlik veya farkındalıktan uzaklaşma, Hristiyan geleneğinde\n            \"orijinal günah\" ve kadîm Hint bilgeliğinde \"cehalet-yanlış anlama\"\n            olarak bilinir.\n\n            İncil'de çoğu zaman \"günah\" olarak çevrilen İbranice lafız, kelimenin tam\n            anlamıyla \"işareti kaçırmak\" anlamına gelen \"chata'ah\" tır.\n\n            Orijinal günah, bu bağlamda, deneyimin temel unsurunun yâni farkındalığın ya da bilincin\n            kendisi ya da Tanrı'nın sonsuz varlığının eksik tanınması, gözden kaçması,\n            görmezden gelinmesidir.\n\n            Dolayısıyla, dinî terminolojide günah, Tanrı'dan yüz çevirmektir. Dinden çıkan\n            \"kâfir\" de gerçeğin üzerindeki örtüyü kaldıramayandır.\n\n            Bu örtünme, farkındalığın görmezden gelinmesi ya da sınırlandırılması ve ardından sonlu\n            bir zihne daralmasıyla, görünüşte ayrı benlik-egonun içinde, \"hep özlem duyduğu bir\n            hatıra\" bir eksiklik olarak yankılanır durur.\n\n            Gerçek doğamızın unutulması bütün psikolojik acıların kaynağıdır ve kendini hatırlamak,\n            tanımak insanlığın özlem duyduğu huzur ve mutluluğun kaynağı, kayıp hazinesidir."
            }
          ]
        }
      },
      "id": 202102060952
    },
    {
      "article": {
        "header": {
          "date_value": "6 Şub 2021 03:28",
          "title": "VARLIĞIN AKIŞI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/146345085_210435130766308_6196054113505351986_n_17876061728164449.mp4"
        },
        "main_article": {
          "quotes": [
            {
              "type": "baslik",
              "text": "VARLIĞIN AKIŞI"
            },
            {
              "type": "metin",
              "text": "[VARLIĞIN AKIŞI]\n            An object is the name thought gives to Reality when viewing it from the point of view of\n            a subject. In the absence of that point of view experience is no longer divided into\n            these two elements - a subject and an object - and all seeming things are experienced as\n            they truly are: eternal and infinite!\n            [R. Spira]\n\n            Mâdem gizli hâzine olanın, \"bilinmekliği sevmek\" murâdı için kuruldu âlem\n            sahnesinde bu hayal perdesi, o halde bilen özne ve bilinen nesneye akıtmayalım dikkati,\n            özel ilgiyi yâni enerjiyi dağıtmayalım ki saf farkındalığın bilişi parlasın.\n\n            Bu hayat deneyimini \"nesneler ve özneler\" kolleksiyonu olarak düşünmek yerine,\n            öznenin ve nesnenin, fiilin açığa çıkması için rol icâbı göründüğünü hissedelim bir\n            kere.\n\n            Birlikte provasını yapalım mı?\n\n            \"Bunu ve şunu biliyorum\" yerine şunu hissedelim:\n            Sâdece bilmek var ve anda farkındayım\n\n            \"Şu çiçeği çok seviyorum\" yerine,\n            Sâdece sevmek var ve anda farkındayım\n\n            \"Bu çocuğu görüyorum\" yerine\n            Sadece görmek var ve anda farkındayım\n\n            \"Bir şeyi fark ediyorum\" yerine\n            Sâdece fark etmek var ve her anda her yerde farkında...\n\n            Olanın olduğunun ve bir şey olmadığında da bir şey olmadığının çabasız saf farkındalığı,\n            içeriğe takılmadığından dâimâ açık ve boş.\n\n            Yazının açığa çıkması için, yazılan kağıt (nesne) ile yazan kalem (özne) bir süreliğine\n            işini görür ve yazı açığa çıkar! Artık kim üstte kim altta ona bakılmaz.\n\n            O her an bir iş, görünüş, oluştadır.\n            [Rahmân:29]\n\n            Biz sevdik âşık olduk sevildik mâşuk olduk\n            Her dem yeni dirlikte, bizden kim usanası\n\n            Çünkü her resimde esas olan ışıktır. Manzarayı görünür kılan ışığı fark etmeden, tüm\n            hayatını doğada resim yaparak geçiren bir ressam olabilir mi?\n\n            Oysa çoğu insan, bütün bilgi ve deneyimlerini ortaya çıkaran, olanı bilinebilir kılan\n            \"saf farkındalık ışığını\" fark etmeden yaşayabiliyor; sonra film bitiyor!\n\n            Çünkü özneye ve nesneye odaklanan her kimse fiili, eylemi, akışı yâni hayatın kendisini\n            kaçırıyor vesselâm"
            }
          ]
        }
      },
      "id": 202102060328
    },
    {
      "article": {
        "header": {
          "date_value": "5 Şub 2021 08:32",
          "title": "Y•OLDA GEÇENLER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/146016923_243165960744757_5289291845301087880_n_17887726573966553.jpg"
        },
        "main_article": {
          "quotes": [
            {
              "type": "baslik",
              "text": "Y•OLDA GEÇENLER"
            },
            {
              "type": "metin",
              "text": "[Y•OLDA GEÇENLER]\n            - Cânım efendim kaç yaşındasınız acaba?\n            İnsan, yaşla ölçülebilen bir varlık değildir\n\n            - Bilemedim şimdi, nasıl sual etmeli?\n            Bu bedenin, ne kadardır bu âlemde göründüğü mü desek...\n\n            Söyle bakalım?\n            - Benim 46 oldu\n\n            Peki sana hiç öyle geliyor mu? Kabul ediyor musun bu yaşı?\n            - Yok efendim nerdeee... Rüzgâr gibi geçti\n\n            Daha dün çocuktum böyle kısa pantolon filan giyerdim. Bak şimdi gözümün önüne geldi.\n\n            Peki de bakalım; 10 yaşındaki deneyimin bilindiği farkındalıkla, şimdiki deneyimin\n            bilindiği farkındalık aynı mı?\n\n            - Hiç düşünmedim\n            Temel doğamız olan farkındalığın yaşı yoktur güzelim\n\n            O yaşta farkeden, şimdi farkeden. Cin fikirleri fark eden, rezil fikirleri fark eden.\n            Gamı kederi fark eden, neşeyi coşkuyu fark eden. Hastalığı fark eden, sağlığı fark\n            eden... Bütün filmlerin oynadığı perde aynı!\n\n            - Aaa demek bu yüzden kimse yaşlandığını kabul etmez, kendinin hep \"aynı kişi\"\n            olduğunu hisseder öyle mi?\n\n            Kendi içimizdeki aynılık, farkındalığın aynılığıdır.\n\n            Peki sendeki farkındalıkla bendeki, ondaki farklı mı?\n            - Aynı olsa gerek\n\n            Bu farkındalık artan, azalan, bir görünen bir kaybolan, zarar gören, bozulan bir şey mi?\n            - Hep var ve hep aynı\n\n            Peki sen seni bildin bileli seninle olan bu farkındalıktan ayrılman mümkün mü?\n            - Uyurken belki?\n\n            Uykuda, aslı hayâl olan dışardaki şeylerin farkında değilsin.\n\n            Sonlu zihin, farkındalığın derin uykuda ortadan kaybolduğunu hayal eder ancak\n            farkındalığın deneyiminde, derin uykuda farkındalığı tamamen yalnız bırakan, sınırlı\n            zihindir.\n\n            Rüyâsız derin uyku, farkındalığın yokluğu değildir; yokluğun farkındalığıdır!\n\n            - Ölüm?\n            Farkındalık asla kendi görünümünü ya da kayboluşunu, kendi başlangıcını ya da sonunu,\n            kendi doğumunu ya da ölümünü deneyimlemez.\n\n            - Farkındalık kaybolmuyor yâni. Peki etkileniyor mu? Gelişiyor mu?\n\n            Nasıl ki bir perde, filmdeki dram tarafından asla rahatsız edilmiyorsa, farkındalığın\n            kendisi de deneyimin içeriğinden rahatsız olmaz.\n\n            Düşünceler tedirgin olabilir, duygular sıkıntılı olabilir, beden acı içinde olabilir ve\n            dünya sorunlu olabilir ancak \"saf farkındalık\" dağılmaz.\n\n            - Varlığın doğal hâli olan çabasız, değişmez, saf farkındalık sanki Sûre-i İhlâs okuyor\n            gibi...\n\n            Hoşgeldin güzeller güzeli"
            }
          ]
        }
      },
      "id": 202102050832
    },
    {
      "article": {
        "header": {
          "date_value": "4 Şub 2021 23:58",
          "title": "BİRLİK ZEVKİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/146628392_801686617082819_219338224399270432_n_18146505118141045.jpg"
        },
        "main_article": {
          "quotes": [
            {
              "type": "baslik",
              "text": "BİRLİK ZEVKİ"
            },
            {
              "type": "metin",
              "text": "[BİRLİK ZEVKİ]\n            Bir misafirliğe gitsem\n            Bana temiz bir yatak yapsalar\n            Her şeyi, adımı bile unutup\n            Uyusam\n            Kalktığımda yatağım hâlâ lavanta koksa\n            Kekikli zeytinli bir kahvaltı hazırlasalar\n            Nerde olduğumu hatırlamasam\n            Hatta adımı bile unutsam\n            [M. Anday]\n\n            Uykuyu ve cinselliği sevmeyen yoktur herhalde. İnsan fıtratına, tabiatına, hamuruna\n            mahsûsen koyuldu çünkü...\n\n            Zira her ikisi esnasında da bütün beden-psikoloji duygu-düşünce kimlik yüklerinden\n            kurtulup birlik hâlini zevk ediyor, kendinden geçiyorsun, bir an için•de olsa unutuyor\n            ve bağlar çözülünce hafifliyorsun...\n\n            Cinsel kucaklaşma sırasında kişilik yok olur, birey kendisi olmaktan çıkar ve kişilikten\n            uzak o muazzam evrenin bir parçası haline gelir.\n            [A. Huxley]\n\n            Aşk da bu yüzden kutsal çünkü bizi yana yakıla birliğe çekiyor; ne güzel ediyor.\n\n            Güzele bakmak belki bu yüzden savâb (sevap olması mevzû değil) Güzel olan nesnede\n            eriyebilirsen, bütünleşebilirsen sevgi ve birlik kapısı açılıyor.\n\n            Şu beş duyudan, altı yönden\n            Varını yoğunu birliğe çek, birliğe\n            Kendine gel, benlikten çık, uzak dur\n            İnsanlara karıl, insanlara\n            İnsanlarla bir ol\n            İnsanlarla bir oldun mu\n            Bir mâdensin bir ulu deniz\n            Kendinde kaldın mı bir damlasın\n            Sâde bir dâne\n            [Cenâbı Mevlevî]\n\n            Göz-kulak-dil kapıların bağla muhkem bir zamân\n            Ola kim Hak'tan yana, gönlünden ola feth-i bâb\n            [N. Mısrî]\n\n            Algı kapıları temizlenirse her şey insana olduğu gibi görünecektir: sonsuz! Çünkü\n            insanoğlu kendisini her şeyi daracık çatlaklarından gördüğü mağarasına kapatmıştır\n            [W. Blake]\n\n            O mağaradan çıkınca\n            Noktanın Sonsuzluğu'nda\n            Sen bensin işte, ben senim\n            Ne diye böyle şaşı olmuşuz ne diye..."
            }
          ]
        }
      },
      "id": 202102042358
    },
    {
      "article": {
        "header": {
          "date_value": "4 Şub 2021 09:30",
          "title": "VARLIĞIN SEVİNCİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/143724090_1147216135731944_6834835114957299828_n_18071405173252836.jpg"
        },
        "main_article": {
          "quotes": [
            {
              "type": "baslik",
              "text": "VARLIĞIN SEVİNCİ"
            },
            {
              "type": "metin",
              "text": "[VARLIĞIN SEVİNCİ]\n            - Ayrılmadan önce, bizi uğurlarken kullandığınız ifâdelere dikkat ettim:\n\n            \"Muhabbetle\" \"Saâdetle\" \"Selâmetle\" ve çoğu zaman da\n            \"Huzur bulasınız\" diyorsunuz.\n\n            Peki nedir bu huzur?\n\n            İlk bakışta iç rahatlığı, memnuniyet gibi okunsa da aslında Hakk'ın varlığının her\n            şeyi kaplayıp başka hiçbir şeye yer bırakmayacak şekilde hissedildiği bir idrâk\n            seviyesi, zevk meselesi.\n\n            - Buna ulaşmak için zorlu bir terbiyeden geçmek gerekir o halde?\n\n            Biz biraz yorulduk ama aslında bu, varlığın çabasız, doğal hali...\n\n            Huzur, mutluluk, sevgi bunlar sadece insan psikolojisinde görülen, dışardan bazı kişi ve\n            nesnelerin gelip gitmesine, hâdisâta bağlı olarak yoğunluğu değişen duygu durumları\n            değildir.\n\n            Ego yani sahte benlik varlığın bu doğal halini filtrelediği için, gökyüzünü parçalı\n            bulutlu olarak serpiştirilmiş ışık demetleri şeklinde deneyimliyoruz.\n\n            Bunu olumlu ya da olumsuz durum olarak tanımlamak ve asla bu hallerden tatmin\n            olamayışımız da şartlandırılmış zihinden kaynaklanıyor.\n\n            Huzur yerine, içinde bir \"karışıklık hissi yok\" herşey yerli yerinde. Mutluluk\n            yerine, \"eksiklik hissi yok\" çünkü tam \"ayrılık hissi yok\" çünkü tek\n            bir bütün de diyebiliriz.\n\n            Aslında bütün bunlar \"şimdi ve burada' olanla hem-aheng olmaya, varlığın\n            sebepsiz, neticeden bağımsız, çabasız saf farkındalık hâline şâhid olmaya yönelik\n            işâretler olarak okunabilir.\n\n            Huzur, mutluluk ve sevinç senin de en doğal hâlin...\n\n            İstesen de varlıktan uzağa gidemez ve şimdi'nin dışına çıkamazsın öyle değil mi?\n\n            Senin kendini bu huzur halinin \"dışında, ayrı, farklı\" görmen sadece zihinde\n            sabit bir kalıptan, aldanış yurdunda yaygın bir yanılgıdan ibâret!\n\n            Hem \"bir eksiğin yok\" rahat ol...\n\n            Sen Varlık'la Bir'sin\n            Bir eksiğin (1-1=0) var mı yâni!\n\n            \"Eksik-yalnız-ayrı\" olduğuna inanmaktan başka bir eksiğin yok güzeller\n            güzeli..."
            }
          ]
        }
      },
      "id": 202102040930
    },
    {
      "article": {
        "header": {
          "date_value": "4 Şub 2021 03:52",
          "title": "BALONU SÖNDÜRELİM ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/146321914_167435401844130_7170764958488837898_n_17867309264332030.mp4"
        },
        "main_article": {
          "quotes": [
            {
              "type": "baslik",
              "text": "BALONU SÖNDÜRELİM ∞"
            },
            {
              "type": "metin",
              "text": "[BALONU SÖNDÜRELİM ∞]\n            Motivasyonu egodan kaynaklanan bir savunmaya girişmediğiniz müddetçe, sözlerinizin\n            ardında muhteşem bir güç olur ama siz yine de tepkisel davranmış sayılmazsınız.\n\n            Eğer akış bunu gerektiriyorsa, eyvallah çekmek yerine birisine açık ve güçlü bir şekilde\n            \"hayır\" diyebilirsiniz bu \"yüksek kaliteli hayır\" bütün\n            olumsuzluktan özgür \"hayır\" olur ki muhatabın da pekâlâ hayrınadır.\n\n            Özel ve önemli biri olmak veya diğerlerinin arasından sıyrılıp öne çıkmak gibi bir\n            kaygınız yoksa, kendinizi evrenin gücüyle uyumlu hale getirip, onunla işbirliğine\n            girişmeye hazırsınız demektir.\n\n            Egoya zayıflık olarak görünen bir şey, aslında tek gerçek güçtür. Bu gerçek, popüler\n            kültürün değerleriyle ve pek yaygın görülen şartlandırılmış insan davranış deseniyle tam\n            bir tezat oluşturur.\n\n            Be the valley of universe\n            [T.T. Ching]\n\n            Bir dağ olmak için çabalamak yerine evrenin vâdisi olun. Böylece, bütünlüğe geri\n            dönebilirsiniz ve her şey size gelir çünkü \"alçağa akar sular...\"\n\n            Ne ilginçtir ki bizim dervişlerin dilindeki \"fakîr\" kelimesinin kökeninde de\n            \"çukur, alçak yer\" yatar.\n\n            Anla ki yokluk oldu bir delil varlık için\n            Yükseği gör de düşün, özüdür derinliğin\n\n            Bu ilkeyi tam olarak uygulamanın bir diğer yolu da gösteriş yaparak, kendinizi ön plana\n            çıkararak, insanları etkileyerek ve onların dikkatlerini üzerinize çekerek benliğinizi\n            güçlendirmeye çalışmaktan kaçınmaktır.\n\n            Bu tecrübe, zaman zaman herkes fikrini beyan ettiği bir ortamda kendi fikrinizi\n            açıklamaktan kaçınmanızı ve böylece görünmemenin nasıl bir şey olduğunu deneyimlemenizi\n            de gerektirebilir.\n\n            Birlik filminde \"Ben ve öteki\" algısı yaratıp ötekilerine görünmek isteyen\n            egodur. İkilikten, kişilikten kurtul ama kimseye haber verme! Kendini pek çok dertten\n            kurtarmış olursun\n\n            Her fiilin fâili kendisi olduğu, her şeyi kemâliyle gördüğü halde değme göze görünmemek\n            kimin âdetiyse?\n\n            Muhabbetle güzeller güzeli..."
            }
          ]
        }
      },
      "id": 202102040352
    },
    {
      "article": {
        "header": {
          "date_value": "4 Şub 2021 02:40",
          "title": "BALONU SÖNDÜRELİM 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/145735544_103064601743978_4611884632782391518_n_17981106868341910.jpg"
        },
        "main_article": {
          "quotes": [
            {
              "type": "baslik",
              "text": "BALONU SÖNDÜRELİM 1"
            },
            {
              "type": "metin",
              "text": "[BALONU SÖNDÜRELİM 1]\n            Ego, güç kaybetmesine neden olacak bir durum algıladığında hemen savunmaya geçer.\n            Zihinde muhafaza ettiği sahte benliği eski haline getirmek için otomatik ego onarım hali\n            (Ego Repair Mode) devreye girer.\n\n            Birisinin ben'i suçlaması veya eleştirmesi, ego için benliğin güç kaybetmesi\n            anlamına gelir, o yüzden de kendisini haklı gösterme, savunma veya başkalarını suçlama\n            yöntemlerini kullanarak bunu engellemeye çalışır. Muhatabın haklı veya haksız olması ego\n            için önemsizdir.\n\n            Güçlü spiritüel uygulamalardan biri, egonun sönmesine bilinçli olarak izin vermek ve\n            egoyu onarmaya yeltenmemektir.\n\n            Bunu arada bir bilinçli olarak denemeniz tavsiye olunur.\n\n            Meselâ birisi sizi eleştirdiği, suçladığı veya size kötü sözler söylediğinde, hemen\n            karşılık vermek veya kendinizi savunmak yerine, hiçbir şey yapmayın. İçsel imajınızın\n            sönük kalmasına izin verin ve derinlerde ne tür duygular uyandığını izleyin\n\n            Birkaç saniye için, kendinizi büzüşmüş, sıkışmış gibi hissedecek ve rahatsız olacaksınız\n            ama hemen ardından, içinizde coşku dolu, ferah ve geniş bir alan hissedeceksiniz.\n\n            Engin ol gönül, engin ol...\n\n            Aslında büzüşmüş, zayıflamış, boyunuz kısalmış filan değilsiniz. Tam tersine, büyümüş ve\n            genişlemişsinizdir. Mutlak tepkisizlik içinde kalsanız da, aslında hiçbir şeyin\n            küçülmediğini azalırken çoğaldığınızı fark edersiniz.\n\n            Başkası seni büyültse bile sen kendini küçült. Hakîkat kapısının anahtarı, tam\n            acziyettir.\n            [Epiktetos]\n\n            Savunmaya geçmediğiniz veya biçiminizi güçlendirmeye çalışmadığınızda, bir formla\n            özdeşleşmekten yani zihindeki sahte benlikten kurtulursunuz. Egonun algısına göre\n            \"daha az\" olmakla, aslında siz bir genişleme yaşar ve Var'lığınızın öne\n            çıkması için ona yer açarsınız\n\n            Kudret, acziyettedir\n\n            Gerçek güç yani sizin biçimsel olmayan asıl kimliğiniz, görünüşte zayıflamış formdan\n            parlayarak kendini belli edebilir\n\n            Ruhullah idrâkinden duyulan:\n            \"Kendinizi inkâr edin\" veya \"Diğer yanağınızı da çevirin\" ilacının\n            kasdı budur\n\n            Elbette bu, tacize davetiye çıkarın veya kendinizi bilinçsiz insanların kurbanı haline\n            getirin demek değildir. Bazen koşullar illallah ayarında birisine kesin bir ifadeyle\n            \"düş ensemden!\" demenizi gerektirebilir.\n\n            Devâm edecek..."
            }
          ]
        }
      },
      "id": 202102040240
    },
    {
      "article": {
        "header": {
          "date_value": "3 Şub 2021 18:52",
          "title": "BİR SÖZÜN ZEVKİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/145971289_429405864983094_4216162330770308801_n_17856061148438310.jpg"
        },
        "main_article": {
          "quotes": [
            {
              "type": "baslik",
              "text": "BİR SÖZÜN ZEVKİ"
            },
            {
              "type": "metin",
              "text": "[BİR SÖZÜN ZEVKİ]\n            O, bâtını mutlak olan Allah, güzeller güzeli kulunun dilinden buyurdu:\n\n            Ene, 'inde zanne abdî bî\n            Ben, kulumun bana olan zannına göreyim.\n            [Kudsî Hadîs]\n\n            Zan, hakkında tereddüt olan konuda gâlip taraftır, vehmin mağlûb tarafta olduğu gibi.\n            Şüphe ise her iki tarafın eşit olmasındandır.\n\n            Ehline zevken ve keşfen şöyle bir manâ doğar:\n\n            Benim zuhûrum, kulumun zannı üzeredir. Yâni ben onun zannında nasıl zuhûr etmişsem; işte\n            o benim.\n\n            O halde âyette işâret edildiği üzre zannı yakîn olsun.\n\n            Fe eynemâ tuvellû fesemme vechullâh: Her nereye yönelirseniz Allah'ın vechi\n            oradadır.\n            [Bak.ara:115]\n\n            Yâni hissiniz, aklınız ve ilminiz, o ân için, nereye, ne kadar dönerse, rağbet ederse\n            orası ilâhî zuhûrdur. Hak orada hemân ez-zâhir ismiyle mukayyed haldedir.\n\n            Kemâliyle bâtın, cemâliyle zâhir olana şâhîd bir garîb âşıktan duyuldu:\n\n            Vehimden hayâlden pâk et özünü\n            Geçmişin geleceğin anma sözünü\n            Manâ kıblesine çevir yüzünü\n            Feyz-i ilâhî gönlüne dolsun\n            💕\n            Zât-ı tecellîye gönül bağladı\n            Zevk-i dâimle her ân çağladı\n            Kadrî taayyünde özün anladı\n            Bâtında mutlak, zâhirde kulsun\n\n            O, Hak söyler ve yoluna iletir vesselâm."
            }
          ]
        }
      },
      "id": 202102031852
    },
    {
      "article": {
        "header": {
          "date_value": "3 Şub 2021 09:49",
          "title": "TOPRAK EVİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/146450209_801915167061354_4910428207906984441_n_17891969422855919.mp4"
        },
        "main_article": {
          "quotes": [
            {
              "type": "baslik",
              "text": "TOPRAK EVİ"
            },
            {
              "type": "metin",
              "text": "[TOPRAK EVİ]\n            Ey hac seferinin yolcuları nerdesiniz nerdesiniz?\n\n            (Sînesini döğerek) Sevgili işte buracıkta geliniz geliniz.\n\n            Sevgilin senin komşun hem de duvarı duvarına bitişik komşun; hal böyleyken siz başı\n            dönmüş, yorgun bir halde çölde hangi hevâya tutulmuş hangi havaya uymuşsunuz?\n\n            Sûretsiz sevgilinin yüzünü bir görseniz ev sâhibi de sizsiniz, ev de sizsiniz, Kâbe de\n            siz!\n\n            On keredir şu yoldan o eve gittiniz; bir kere de (kendini göstererek) bu evden bu\n            kubbeye çıkın.\n            [Cenâbı Mevlevî]\n\n            Bunca zamandır misâfirsek de bu toprak evde, bakanın penceresinden gayrı neler değişmedi\n            söyle güzeller güzeli...\n\n            [Rûm:30'dan]\n            \"İnsânların pek çoğu bu dîni bilmez\" der HAK\n            Sâdece fıtratını bulanın hakkıdır HAK\n\n            ALLAH'a ortak koşmak değil Âdem’e secde\n            Asıl sen şeytan için HAKK’a ortak koşan de\n\n            Zîrâ Âdem'e dıştan bakıp \"Toprak Ev\" dedi\n            Kara delikten bakanı görmedi Hacerü'l-Esvedi\n\n            O secde esnasında bir kıble idi Âdem\n            ALLAH’tan başkasına secde edilmez mâdem\n\n            ALLAH bile bak gökte kalmayıp yere indi\n            İki pencereli \"toprak evi\" mesken edindi\n\n            Âdem: Kendi özüyle bağlantı kuran demek\n            Bunun için din kondu! Bu secde için emek\n\n            LÂ İLÂHE İLLALLAH orda verilen ahît\n            MUHAMMED RESÛLULLAH ahdine burda şâhit\n\n            Îblîs de kabûl eder ALLAH’ı! Özgür değil\n            MUHAMMED RESÛLULLAH deyip Âdem’e eğil"
            }
          ]
        }
      },
      "id": 202102030949
    },
    {
      "article": {
        "header": {
          "date_value": "3 Şub 2021 02:01",
          "title": "DİN DİLİ YERİ•NE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/145010746_211361394046303_2321998621212478436_n_17858966387469837.jpg"
        },
        "main_article": {
          "quotes": [
            {
              "type": "baslik",
              "text": "DİN DİLİ YERİ•NE"
            },
            {
              "type": "metin",
              "text": "[DİN DİLİ YERİ•NE]\n            Carry nothing and be carried by timeless Grace\n            [P. Moo-Young Mooji]\n\n            Hiçbir şey taşıma ve zamandan bağımsız \"Rahmet\" tarafından taşın.\n\n            Şimdi bu sözü duyup da söyleyenin ismi, müslüman! teslim olmuşlardan görünmüyor diye\n            gerçeği inkâr mı edelim?\n\n            Oysa işitecek kulağı olanlar, Âlemlere Rahmet olan İnsanlığın Târifi'nden çok\n            önceden duydu:\n\n            \"Hamalın, sakanın ve avcının namazı boşunadır\"\n\n            Hamal-saka (içinde büyük-küçük yük taşıyan) ve avcı (gözü dışarda olan) ânın farkında\n            olma•yan, burada olama•yan değil mi?\n\n            Şimdi ve burada olmayanın yönelişi de tam olamaz!\n\n            Anda hazır olan için, dâim olan salâta bir güzel yol olur...\n\n            Dahasını isteyene dahası:\n\n            Lâ salâte li-men yekünillâhu fî kıbletihi\n            Kıblesinde Allah olmayanın salatı, yönelişi kabul olmaz.\n\n            Zikr-i dâimle zat ve sıfatı kendinde toplayanın kalbinde yönelen de yöneldiği de O olur.\n\n            Hayy Hak olan hayata heyecân katan şimdi ve burda, anda ve farkında (hûş der dem) olana\n            saf şâhitler olmanın güzelliği, varlığın sevinci böyle böyle an.laşılıyor..."
            }
          ]
        }
      },
      "id": 202102030201
    },
    {
      "article": {
        "header": {
          "date_value": "3 Şub 2021 00:04",
          "title": "MÜLÂHAZA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/145014567_227854745629217_8163258739383036617_n_17907825568636048.jpg"
        },
        "main_article": {
          "quotes": [
            {
              "type": "baslik",
              "text": "MÜLÂHAZA"
            },
            {
              "type": "metin",
              "text": "[MÜLÂHAZA]\n            - Af buyrun ama Şimdiki ân'ım, geçen senelerde Kabe'yi seyir hâlimdeki o\n            ânımla aynı mı?\n\n            Orada güzelim Kabe'yi görüyordum burada kaynanamı? Nasıl olacak bu iş!\n\n            Nereye gidersen git (içerde) sende ne varsa (dışarda) onu bulursun. Kime bakarsan bak\n            sende ne varsa onu görürsün. Her ne yaparsan yap, anda Hak ne dilerse onu olursun. Anda\n            ne lâzımsa, onu verir herkese.\n\n            Şimdi sana, senden başka söyle ne lâzım?\n\n            - Gâlibâ anlamaya başlıyorum, illa şimdide güzel veya kötü birşeyler beklememek lazım\n            değil mi? Olanı olduğu gibi yaşamak... Neyi bulurum bu hâlde?\n\n            Sen, bir nesneye, kimseye veya olaya \"güzel\" dediğinde çirkini de yaratmış\n            oluyorsun! Bütün bu ikilikler, fiil ve sıfatların açığa çıktığı mazhara nispet\n            edilmesinden kaynaklanıyor.\n\n            Oysa âyet \"her yüzden görünen benim\" fesemme vechullah gerçeğine işâret eder.\n\n            Görülen O da ancak bakan da O olursa karşılıklı aynada gerçek parıldar.\n\n            Bayram özünü bildi\n            Bileni anda buldu\n            Bilen ol kendi oldu\n            Sen seni bil sen seni\n\n            - Gerçekten Kâbe'de olmak ne demek biliyor musunuz?\n\n            Gören asıldır görünen hayal!\n\n            Dışardaki her şey nesnedir, nesnenin değeri öznenin ona olan ilgisinden kaynaklanır.\n\n            Geçmişte dışarda gördüklerinin, içerde farkında olan, derûnundaki asıl benliğin idi.\n\n            Ve ister orada ister burada, ister dün ister bugün bir nefes bile senden ayrılmadı.\n            Ân'ın değeri anda gördüğünden değil anda olandan kaynaklanıyor.\n\n            Aksi halde \"ve huve meakum eyne ma kuntum: nerdeyseniz sizinleyim\" değil\n            sadece Mekke'de câmide sizinleyim olurdu.\n\n            Oysa sen neredeysen o orada, âşık ne işte ise maşûkta o işte! Senden bakan, sende gören,\n            yapıp eden de ancak O!\n\n            Şu da bir gerçek ki seyir içinde ayrılık:cehenmem ateşinden geçmeden, kimseler\n            cennete:birlik haline ulaşamıyor.\n\n            Mâdem sordun söyleyelim; bütün bunları, beş sene boyunca her Cuma Harem'de\n            toplanmış hikâyesi olan birinden dinliyorsun...\n\n            Hakikat dış dünyada bulunmaz; O, insanın içselliğinde ikâmet eder.\n            [A. Augustinus]\n\n            Eğer bulunduğun yerde hakikati göremiyorsan, başka nerde bulmayı umuyorsun ki?\n\n            Hak dâimâ şimdi ve burada bulunur\n            Kudüs’te, Mekke’de, Hâc'da değil!\n\n            - Teşekkür ediyorum, Allah razı ola\n            Sen râzı ol a güzel!"
            }
          ]
        }
      },
      "id": 202102030004
    },
    {
      "article": {
        "header": {
          "date_value": "2 Şub 2021 21:41",
          "title": "ÂNIN FARKINDALIĞI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/145106372_119782183367868_7096814662550368273_n_18191299201028216.jpg"
        },
        "main_article": {
          "quotes": [
            {
              "type": "baslik",
              "text": "ÂNIN FARKINDALIĞI"
            },
            {
              "type": "metin",
              "text": "[ÂNIN FARKINDALIĞI]\n            Time is what keeps the light from reaching us. There is no greater obstacle to God than\n            time\n            [Meister Eckhart]\n\n            Zaman, ışığın bize erişmesini engelleyen şeydir. Tanrı ile aramızda zamandan daha büyük\n            bir engel yoktur.\n\n            Ego ancak geçmişi ve geleceği bu andan \"daha değerli\" kılarsan sanal varlığını\n            devâm ettirebilir. Zamanda var görünür, anda yok!\n\n            - Geçmişteki yaşanan ve tekrarı olmayacak olanı anan kişinin anma eylemi, bugünün\n            farkındalığı adınaysa bu oralarda kalmış olmanın aksine bu anın tadını yükseltmek değil\n            midir?\n\n            Nasıl bakarsan...\n\n            Bu anın tadı geçmişte olandan, birikenden gelmez, biriken her zaman kişilik:ikilik ve\n            ego hikayesidir.\n\n            Anda olana takılmaksızın akan Hayy Hakk'ın, hayatın ta kendisidir.\n\n            Belki bunu duymak acı gelecek ama, olmak istediğin yer ve zamanla şimdi ve buradaki hâl\n            aynı değilse \"andan razı değilsin\" demektir.\n\n            Gelecekte, geçmişte, dışarda bir şeyin olmasına veya olmamasına bağlı olan mutluluk\n            egoya aittir ve devamlılığı yoktur.\n\n            - Peki geleceği düşünmenin neresi kötü?\n\n            Bu çoğu zaman şimdiden kaçma eğilimidir.\n\n            Eğer hayal edilen gelecek daha iyiyse bu size umut ve zevkli bir beklenti verir yok eğer\n            daha kötüyse kaygı ve endişe yaratır. Her iki halde de illüzyondur.\n\n            Geçmişi hatırlamak sizi psikolojik zamana avuntu, teselli, hasret haline sokacaktır.\n            Bunu sadece pratik meselelerin çözümü için kullanın ve şimdiki anın farkındalığına\n            dönün.\n\n            Gerekmedikçe dikkatinizi geçmiş ve gelecekten çekin. Geçmişle özdeşleşmek ve geleceğe\n            sürekli zorlayıcı bir dürtüyle projeksiyon yapmak psikolojik zamanda birikmek egonun\n            tipik özelliğidir.\n\n            Geçmişten herhangi bir ders, mevcut konuyla ilgili hale gelir ve şimdi uygulanır.\n            Herhangi bir planlama ve bellir bir hedefe yönelik çalışma şimdi yapılır çünkü hayatın\n            uygulama alanı ancak şimdidir.\n\n            Şimdi'yi yaşamınızın asıl odağı yapın. Daha önce zamanda yaşayıp Şimdi'ye kısa\n            ziyaretlerde bulunurken artık Şimdi'de yaşayın ve yaşam durumunuzun günlük\n            vecheleriyle başa çıkmanız gerektiğinde geçmişe ve geleceğe kısa ziyaretlerde bulunun.\n\n            İbnu'l Vakt olup şimdiden doğanlar hep bunu söyler:\n\n            Geçmiş ve gelecek Tanrı'yı bizim gözümüzden saklar; her ikisini de ateşe atıp\n            yakın.\n            [Cenâbı Mevlevî]"
            }
          ]
        }
      },
      "id": 202102022141
    },
    {
      "article": {
        "header": {
          "date_value": "2 Şub 2021 11:39",
          "title": "KISAlAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "KISAlAN"
            },
            {
              "type": "metin",
              "text": "[KISAlAN]\n            Neydi o Mekke'deki günlerimiz...\n            •\n            Şimdi İstanbul'da olmak vardı!\n\n            Şu anda değiştirecek ne var?\n            Şimdi'nin neyi eksik?\n\n            Ego ancak geçmişi ve geleceği bu andan \"daha değerli\" kılarsan sanal varlığını\n            devâm ettirebilir. Zamanda var görünür, anda yok!\n\n            Hakk'ın nefesi şimdi şu andır, dem bu demdir.\n\n            Onu kabul etmeyip eksik ve yanlış gördüğümde, olanın olmaması lazım, olmayanın olması\n            lazım dediğimde, zamanda yaşayan egonun kimliği güçleniyor.\n\n            An'ı yaşadığımızda ruhu deneyimleriz. Ruh ise, bedenin istek ve ihtiyaçlarından,\n            zihnin düşüncelerinden bağımsızdır. Bu düşünceler ve duygular egonun, geçmişte ya da\n            gelecekte yaşamasını zorunlu kılar.\n\n            Ses, yankısını bulamazsa yiter.\n            Nokta, çoğalamazsa hikâye biter.\n            Geçmiş bellekte, gelecek beklendikçe yer tutar.\n\n            Saf farkındalık, varlığın çabasız ve sebepsiz sevinci, şimdi ânında!"
            }
          ]
        }
      },
      "id": 202102021139
    },
    {
      "article": {
        "header": {
          "date_value": "2 Şub 2021 10:12",
          "title": "KAYITLANMA.YANIM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/144987399_3525640614208634_4861744242383907450_n_18194835607037809.jpg"
        },
        "main_article": {
          "quotes": [
            {
              "type": "baslik",
              "text": "KAYITLANMA.YANIM"
            },
            {
              "type": "metin",
              "text": "[KAYITLANMA.YANIM]\n            Renk:Cisimler tarafından aksettirilen ışığın gözde yaptığı etki sonucu\n            \"zihinde\" meydana gelen duyum.\n\n            Boya: Üzerine sürüldüğü, içine katıldığı şeye renk veren şey.\n\n            Enerji: Maddenin yapısında var olan değişik şekillerde ortaya çıkan kuvvet, organizmada\n            mevcut olan yapabilme, faal olabilme gücü.\n\n            Allah’ın boyası... Kim en güzel bir şekilde Allah’ın boyası ile boyanırsa diyeceği\n            bu:\"Biz O:nun kuluyuz\" (Öz'ün yüzüyüz)\n            [Bakara:138'den]\n\n            Birbirine muhtaç şeyleri yaratıp birleştiren kuvvet Tanrıdır! Işık, renk ve göz; biri\n            eksik olursa, görüş olmayınca \"ilâhî sihir\" bozulmaz mı? Tanrı, kendini\n            birbirini tamamlayan unsurların özünde sakladı da ondan pek az er görebiliyor!\n            [Epiktektos]\n\n            Bizde güneşin nûru, gözün nûru ile birleşince renk görünür bu görüntü gönül nûruyla\n            değerlendirilince idrâk edilir! Bu son nûr hayvânda yoktur, bizde kukla vardır, erende\n            tamdır!\n            [Cenâbı Mevlevî]\n\n            Kasap yasa koydu mu, koyunlar kurbanlaşır. Karanlıkta tüm renkler birbiriyle anlaşır\n            [F. Bacon]\n\n            Tek birleyen ve birlenecek çoklar olacak ki açığa \"birlik\" çıksın,\n            \"tevhîd zevki\" okunsun güzeller güzeli:\n\n            VARLIK boş bir şey değil! Dolu enerji ile\n            İster ki o kendinin ne olduğunu bile\n\n            Her enerji, tabloda başka tonda renk gibi\n            Renkleri bağdaştırır! Usta fırça sahibi\n\n            Bilen-Bilinen-Bilgi! Üç işlem gerek niçin\n            Kendinde kendini, kendi ile bilmesi için\n\n            Baba-Anne-Evlât! Der bu üç'üne bir çok din\n            Hepsi bir tek ALLAH’ın bilinci! Fikir edin\n\n            Bunlar üç yasa olur bil! Şekilsiz âlemde\n            Büzülme-açılma ve karşılıklı denge de!\n\n            CELÂL-CEMÂL-KEMÂL\n            KABZ-BAST\n            ÂDEM\n\n            Arz cennetinde verdi, her varlığa bir isim\n            OL deyip herbirine giydirdi somut cisim\n\n            Kevni halk eder her an, ezelî KÜNNN feryadı\n            Bu nedenle Kurân’ın \"Kelâm-ı kadîm\" adı\n\n            Kurân içteki Âdem! Nota ile dokunmuş\n            Her notası bir harftir! Erenlerce okunmuş\n\n            Şifreyi öğren sağken! HAKK’a yakın bir erden\n            Ahrete âit bilgin değişmez! Kalksa perden"
            }
          ]
        }
      },
      "id": 202102021012
    },
    {
      "article": {
        "header": {
          "date_value": "2 Şub 2021 02:14",
          "title": "YÜKLENEN BEKLENİYOR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "YÜKLENEN BEKLENİYOR"
            },
            {
              "type": "metin",
              "text": "[YÜKLENEN BEKLENİYOR]\n            We are drowning in information while starving for wisdom. The world henceforth will be\n            run by synthesizers, people able to put together the right information at the right\n            time, think critically about it and make important choices wisely\n            [E. Wilson]\n\n            Bilgeliğe aç haldeyken, bilgi içinde boğuluyoruz.\n\n            Yeni dünya, artık farklı bir idrâk seviyesince idâre ediliyor; sentezleyici,\n            birleştirici, özümseyiciler, irfan mektebinde okursak ehl-i tevhîd!\n\n            Bilgiyi depolamak yerine doğru bilgiyi, tam olarak doğru zamanda bir araya getirebilen,\n            üzerinde eleştirel düşünebilen ve önemli seçimleri zihnin ötesindeki evrensel bilgelik\n            kanalıyla yapan, özüne ayna olmuş, kimliği kalmayan kimsedir tevhîd ehli.\n\n            \"Özgür ol\" der! Bu senin özün ile ilgili\n            Özünü bilen, bilge! Başka aydın, bilgili\n\n            Bilgi, dışımızdaki şeyleri görmek bilgelik ise zâten içimizde olanı hatırlamaktır\n            [Platon]\n\n            Biz Âdem'e bütün isimleri yükledik.\n            [Bak.ara:31'den]\n\n            Hep tahattûr idi bilgim zîrâ\n            Neyi ekmiş onu biçmiş zürrâ\n            [Uluğ Dedem]\n\n            Bildiğim ne varsa sadece hatırladığım şeylerden oluşuyor; dışardan içeri giren bir şey\n            yok sadece içerdekilerin üstü açılıyor ve dışardan görünür hale geliyor. Zira çifçi\n            toprağa önceden neyi ekmişse, zamanı gelince günyüzüne çıkan da o olur...\n\n            Bu hesabın başı kan, gözyaşıdır\n            Sonu ALLAH'a varan bir aşıdır\n\n            Ve kendinden kendine dinlersin artık mâcerâyı:\n\n            Göğe çıktık ise biz ayrı mıyız?\n            Yere indin ise biz gayrı mıyız?\n\n            Sana ben bin kere senden yakınım\n            Gel sıyır hançeri artık a kınım!\n\n            Her nefes çek \"Beni\" paslanmayasın\n            Kes büküp boynunu ki yanmayasın\n\n            Yeniden ben sana bir baş veririm\n            Başka bir öz ile göz, kaş veririm\n\n            Ki görürsün beni hep Kâbe'nde\n            Ölü nefsin dirilir son Ben'de\n\n            Olarak bir çile fıtrat yumağı\n            Öreriz bir gece Mîrâç'ta ağı\n\n            Yaradanın en büyük esrârıdır Aşk\n            Yaradılanın en acı ısrârıdır Aşk\n\n            Bilgiden, bilgelikten doğsa da söz, kemâli işte böyle seyr-i cemâl ile aşkta buldu öz.\n\n            Aşk olsun güzeller güzeli..."
            }
          ]
        }
      },
      "id": 202102020214
    },
    {
      "article": {
        "header": {
          "date_value": "1 Şub 2021 10:25",
          "title": "RAKİP•SİZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/144604303_421650995720719_777627726683476399_n_18005767423307410.mp4"
        },
        "main_article": {
          "quotes": [
            {
              "type": "baslik",
              "text": "RAKİP•SİZ"
            },
            {
              "type": "metin",
              "text": "[RAKİP•SİZ]\n            Boğaların, göz hizasının altındakileri tehdit olarak algılayamaması çok düşündürücü!\n\n            Rakip karşısından yıkılınca, hedef küçülünce yok hükmünde oluyor demek ki!\n\n            Anla işte rakip sevmiyor...\n\n            The way of the sage is to act but not to compete.\n            [L. Tzu]\n\n            Bilge kişinin yolu, ne etse de rekabet etmemekten geçer.\n\n            Rakip kelimesi, O'ndan başkasına nispet edilirse ne demek?\n\n            Aynı şeyi elde etmek isteyenlerden, aynı amaca varmak için uğraşanlardan her biri.\n\n            Peki ya O'nun ismi olursa?\n\n            Görüp gözeten, bütün varlıklar üzerinde gözcü durumunda olan, bütün işler murâkabesi ve\n            kontrolü altında bulunan.\n\n            Eğer hayat bir müsabakaysa tek rakip sensin anla artık!\n\n            Bir tek kendi var: adı \"ben\" olan ve kendini \"ben\" sanan dublörler.\n            Evet dublörün adı \"Ego\"\n\n            Ama onu da düşman belleme, rolünü oynuyor.\n\n            İncinin oluşması için üstünü örtecek iki kabuk lâzım!\n\n            Tam \"o an\" gelene dek seni hayatta ve ayakta tutuyor o dublör!\n\n            Bir biçime bürünen bütün varlıklar, kendilerinin o biçim olduğuna inanmaya şartlanmış\n            oluyorlar, inci kendi olma vakti gelene dek kabuk formuna \"Ben\" demişse ne\n            olmuş yâni!\n\n            Bu, formsuz tek kaynağın, her formdan bilinme oyunudur, sevdiği bir oyundur, bütün sahne\n            bunun için kuruldu.\n\n            İşte \"O an\" gelip de insan, kendi özüne doğru derin, keskin, tek bir b.akışla\n            gerçeğini bildiğinde, forma bürünenler dağılır ve tatlı bir gülümseme belirir yüzünde:\n\n            Kuru idik yaş olduk\n            Ayak idik baş olduk,\n            Kanatlandık kuş olduk\n            Uçtuk elhamdülillah\n\n            Ne demişti âşığın ayağı yere basmayanı:\n\n            Yerçekiminde yaşayan ayağı yere basan yerin kanununa tâbidir. Ayağı yerden kesilene\n            kanun gerekmez olmuştur.\n\n            Kuşlara serbest..."
            }
          ]
        }
      },
      "id": 202102011025
    },
    {
      "article": {
        "header": {
          "date_value": "1 Şub 2021 04:35",
          "title": "FORMA SIKIŞMAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/145765557_785890782274687_5443158945432128636_n_17856741905429497.mp4"
        },
        "main_article": {
          "quotes": [
            {
              "type": "baslik",
              "text": "FORMA SIKIŞMAK"
            },
            {
              "type": "metin",
              "text": "[FORMA SIKIŞMAK]\n            Form, sınırları olan sabit bir biçim, şekil, sûret diye görünerek kelime kalıbına\n            sığıyor\n\n            Ân'ın formu zaman\n            Mekânın formu dünyâ\n            Mutlak varlığın formu insan\n\n            Form demek, tanımı gereği \"kısıtlama\" demektir\n\n            İnsan, sadece ten kılıfının içinde neyi kısıtladığını yaşamak için değil onun ötesine\n            geçebilmesini sağlayan farkındalık seviyesine ulaşmak için, dünyada var görünür\n\n            Dışardaki bazı kısıtlamaları aşmak kolay olabilir\n\n            Ama hayatta, birlikte yaşamayı öğrenmeniz gereken ve ancak içeriden çözülmesi gereken\n            başka kısıtlamalar da vardır. Er ya da geç, herkes bunlarla şu veya bu şekilde\n            karşılaşır.\n\n            Kısıtlamalar ya ego-ürünü tepkilerin içine sıkıştırarak yoğun bir mutsuzluğa sürükler ya\n            da tam teslim olarak onların ötesindeki formsuz alana açılır.\n\n            Bu kısıtlamalar, bu sıkıştırmalar size işte tam da bunu öğretmek için vardır.\n\n            Bilincin teslim olmuş hali, hayatınızdaki dikey boyutun yani derinlik boyutunun\n            kapılarını açar. O boyuttan, bilinç teslim olmadığı takdirde fark edilmesi mümkün\n            olmayan, son derece değerli şeyler çıkarak hayatınıza akar.\n\n            \"Kul sıkışmayınca Hızır yetişmez\" aynı gerçeğin ifâdesidir.\n\n            Şimdi kendimize soralım:\n            \"Şu anda değiştirecek ne var?\"\n\n            Ego için,\n            Şimdi burada değil şöyle deniz kenarında olmak vardı değil mi?\n\n            Egoya tutunan için,\n            Şimdiki an, ya olmaması gerekenler olduğu için \"bozulmuş\" ya da olması\n            gerekirken olmamış olanlar yüzünden \"eksik\" kalmıştır\n\n            Bir biçime bürünen bütün varlıklar\n            kendilerinin o biçim olduğuna inanmaya şartlanmış oluyorlar. Bu, formsuz kaynağın, her\n            formdan bilinme oyunudur\n\n            Bu yüzden hayatın özünde vâr olan, olan bitenin forma bürünenin ötesindeki, derin\n            mükemmelliği kaçırıyoruz\n\n            Gerçek mutluluk, varlığın sevincidir ama bu mutluluk dışardan beklenmez\n\n            Beklemek demek, ihtiyacım var demektir! Oysa hâriçteki hiçbir \"şeye\" ihtiyâcın\n            yok!\n\n            Mutluluk bir olayın olması, bir kişinin gelmesi, başarının, formu olan bir eşyanın,\n            mülkün kazanılması! ile ilgili olamaz. Dahası asla ayağına gelmez\n\n            Sadece içindeki sabit bir formu olmayan boyuttan yani çabasız saf farkındalığın,\n            bilincin kendisinden açığa çıkabilir ve böylece, gerçek kimliğinle bir bütün oluşturur\n\n            Seninle-sende-sen olarak özünden yüzüne yansır vesselâm"
            }
          ]
        }
      },
      "id": 202102010435
    },
    {
      "article": {
        "header": {
          "date_value": "31 Oca 2021 21:04",
          "title": "BİR AĞAÇTIR BU ÂLEM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/144616048_792145608082385_56089123126586382_n_17872728554232012.jpg"
        },
        "main_article": {
          "quotes": [
            {
              "type": "baslik",
              "text": "BİR AĞAÇTIR BU ÂLEM"
            },
            {
              "type": "metin",
              "text": "[BİR AĞAÇTIR BU ÂLEM]\n            Bir ağaçtır bu âlem\n            Meyvesi olmuş âdem\n            Maksûd olan meyvedir\n            Sanma ki ağaç ola\n            [S. Gaybî]\n\n            Hayatı her şeyi ile sev. Yalnızca biçimli dalını sevme ağacın, kalbinde onun imgesini\n            taşıma, ölür. Ağacı her şeyi ile sev. O zaman biçimli dalı da sevmiş olursun, yumuşak ve\n            kıvrımlı yaprağı da, utangaç tomurcuğu ve açmış çiçeği de, dökülen taç yaprakları ve\n            dans eden yüksekliği de, içten sevginin güzel gölgesini de. Ah, hayatı her şeyi ile sev.\n            O yok olmak nedir bilmez.\n            [J. Krishnamurti]\n\n            Gülün evveli, sımsıkı kapalı bir tomurcuktur. Korkusuz, kaygısızca kendi doğana,\n            hakikatine açılma ve sana yaklaşanın güzelliğin kokusuna boyanacağı safhaya gelene\n            kadar, doğan güneşe layıkıyla kucak açamadın diye üzülme.\n\n            Her şeyin bir zamanı var. O hal, senin doğal halin olana dek sabret, yadırgamadan,\n            yargılamadan, sevgiyle seyret akışı...\n\n            Olaylar, mutlak varlığın, bütün içindeki en uygun zamanlamasına göre tam vaktinde\n            gerçekleşir. Tıpkı bir çiçeğin önce tomurcuklanmaya başlayıp sonra yavaş yavaş açması,\n            meyve vermesinin bir zamanı olması gibi.\n\n            Bütünü bilmeden kendi yerini bilemez, kendini tanımadan sevemezsin. Sevmeden\n            sevilemezsin. Sevilmeden anlayamazsın. Anlamadan huzur bulamazsın ehh hayat da\n            okumayanı, anlamayanı yorar.\n\n            Kendini sevemeyen, kendi eğrilikleri ve doğruluklarını birlikte görmeyi göze alamayan,\n            dolayısıyla dünyaya bir bütün olarak bakamayanlar için ne zorlu bir yol değil mi?\n\n            Değil aslında; sevmemeyi bırakabilenler için sevmek kendiliğinden olan bir şey. Sebepsiz\n            sevinç, varlığın en doğal hâli, bir çocuğun gözlerine bak anlarsın...\n\n            \"Eylemlerin hamalı olup her gün kan ter içinde kalıyorsun\" dedi emektâr hamal,\n            \"Bırak O seni taşısın da hayat yükün hafiflesin\""
            }
          ]
        }
      },
      "id": 202101312104
    },
    {
      "article": {
        "header": {
          "date_value": "31 Oca 2021 04:47",
          "title": "ARTİSTİK BİR İŞÂRET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/144987434_5240045166013318_4904774149121656541_n_18156226063128711.mp4"
        },
        "main_article": {
          "quotes": [
            {
              "type": "baslik",
              "text": "ARTİSTİK BİR İŞÂRET"
            },
            {
              "type": "metin",
              "text": "[ARTİSTİK BİR İŞÂRET]\n            Artist doesn't make the art. Art is made by itself through a medium called artist.\n            [R. Maharshi]\n\n            Hayatın, kendini binbir yüzden ifâde ettiği, çok çeşitli, çok renkli, capcanlı ve\n            heyecânlı bir sahne bu dünyâ.\n\n            Anda kurulan, zamanda oynayan bu sahnede, eylemlerin açığa çıktığı irâde sâhibi ayrı\n            ayrı varlıklar ve onların tercihleri yok! Tek bir merkezden yazılıyor, yönetiliyor.\n\n            Direksiyon, oyuncunun elinde gözüküyor, evet... Fakat yeterince tecrübesi biriktiğinde,\n            yaşı kemâle erdiğinde, esaslı oyuncudan farkediliyor ki:\n\n            O direksiyon bir \"süs\" sâdece!\n\n            Sen, onun bir işe yaramadığını anlayana dek \"oyalan\" diye var sahnede duran\n            direksiyon!\n\n            Olması gereken ne ise o oldu, o oluyor, o olacak...\n\n            İstediğin yolu dene, dirensen de buna engel olamayacaksın sâde yorgunluğun artacak;\n            zâten \"bir tek bunu anla\" diye var görünüyorsun.\n\n            Bu sahnede oyuncular, sadece rollerin kendilerinden açığa çıktığını hissediyor, olana\n            şâhid oluyorlar yine de \"Ben yaptım\" demiyorlar. Biliyorlar ki \"Benden\n            açığa çıktığı görünen eylemler, hakikatte beni ve evreni oynatana aittir!\"\n\n            Şahsiyetleri olan ayrı ayrı oyuncular değil oyunun kendisi olduklarını anladıklarında\n            ise filmin seyrine doyum olmuyor.\n\n            Hatırlama\n            Uyanma\n            Aydınlanma\n\n            İçinde BEN diye, kimliğe işaret eden bir kelime yok.\n\n            Karanlığın sona erdiği, uyandığın, hatırladığın bu alanda ikilik ve kişilik yok.\n\n            Damla ırmağa karışıp denize ulaştığında, denizde damlanın ismi ve resmi kalmıyor, olan\n            biten bütün dalgalar denize ait oluyor, zâten öyle olduğu tam idrâk ediliyor, bunu\n            bilen, kendinden biliyor!\n\n            Yâni \"benim aydınlanmam\" bir okuma hatası zîra \"aydınlanma\" şahsî\n            bir mesele değil uyanmış kimse, \"kimse\" olmadığından bu övgüyü şahsî iltifat\n            olarak alacak, tutunacak yeri de kalmıyor.\n\n            \"Pîr'e işâret bire işaret\" ne demek böyle böyle anlaşılır."
            }
          ]
        }
      },
      "id": 202101310447
    },
    {
      "article": {
        "header": {
          "date_value": "31 Oca 2021 01:14",
          "title": "ÂDEM YÜZÜ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/145300382_181616157073398_6638044174917632980_n_17894059354846817.mp4"
        },
        "main_article": {
          "quotes": [
            {
              "type": "baslik",
              "text": "ÂDEM YÜZÜ"
            },
            {
              "type": "metin",
              "text": "[ÂDEM YÜZÜ]\n            Who are we but the stories\n            we tell ourselves\n            about ourselves\n            and believe?\n            [S. Turow]\n\n            Kendimize,\n            kendimiz hakkında anlattığımız\n            ve öylece inandığımız hikâyeler değilsek\n            biz kimiz gerçekte?\n\n            Kendine dair egonun ve çevresinin anlatıp durduğun hikâyeyi, bir ân için olsun umursama.\n\n            Kişilik hissinin, ben olma alışkanlığının devâmı için, bunların hepsi zihinde\n            kurgulanıyor işte tam da bu yüzden zihnin sana yol gösteremez! O, kendini bile fark\n            edemez.\n\n            Zihnin ve kullanılan her nesnenin doğası, sürekli değişime tâbi olan \"konu\n            mankeni\" olmaktır. Asıl varlığımız ise değişmeyen yegâne öznemizdir.\n\n            Sen bir hikâye veya geçmişin hafızadaki hâli, hâtırâ yığını değilsin!\n\n            Aynada gördüğün bu ten kılıfı da dünyâda görünmek için kullandığın, giyindiğin daha\n            doğrusu örtündüğün bir yüz.\n\n            Olayları, fikirleri, duyguları, anıları, arzuları ve korkuları algılayan ve lüzûmu\n            hâlinde geçmişi, şimdiki ana getirerek hatırlayansın, gelip geçenler, senin farkındalık\n            alanında doğal olarak bir görünür bir kaybolur.\n\n            Emmâre'de seyredenin (egonun) şahsîyeti pâdişâh parasına benzer öldü mü değişir.\n            Asıl kimliğimizse nakd-i Ahmed'e benzer, değişmez; her devirde altın gibidir\n            [Cenâbı Mevlevî]\n\n            İlâhî hamura olmuşsun mâye\n            Kendini idrâk et, ne büyük pâye\n            Dünyâ bahânedir, âhiret hikâye\n            Âdem'dir yaradılışta yegâne gâye"
            }
          ]
        }
      },
      "id": 202101310114
    },
    {
      "article": {
        "header": {
          "date_value": "28 Oca 2021 23:42",
          "title": "ERİYENLER VAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/143727573_704099876927868_3052977172469222019_n_17909301478628187.mp4"
        },
        "main_article": {
          "quotes": [
            {
              "type": "baslik",
              "text": "ERİYENLER VAR"
            },
            {
              "type": "metin",
              "text": "[ERİYENLER VAR]\n            Bunca zamandır misâfirsin bu tende\n            Yazıktır ânı bilmez isen sende\n\n            Bizi besleyen gıdalara bir bakalım gel de:\n\n            Hava ateşle buluştu, su oldu\n            Su toprağa düştü, uyudu\n            İlk teni böylece giyinmiş oldu\n\n            Mâden bitkiye\n            Bitki hayvana\n            Hayvan insana\n            Eriyor\n\n            Mâden bitkide\n            Bitki hayvanda\n            Hayvan insanda\n            Eriyor\n\n            Az olan çok olanda eriyor\n            Nefret sevgide eriyor\n            Hayatın hammadesi olduğundan\n            Herşey sevgide eriyor\n\n            Dışarda eriyecek bir şey kalmayınca\n            İnsan terkibi var görünüyor\n\n            Evren, büyük bir insan\n            İnsan, küçük bir evren\n            İçindekiler dışarı yansıyınca âlem\n            Dışardan âlem içine doğunca âdem\n\n            Ha sen herşeyin içinde erimişsin\n            Ha herşey senin içinde erimiş\n            Az olan çok olanda eriyor\n            Hoş ne fark ediyor?\n\n            Her şey sevgiyle eriyor\n            \"Bilinmeyi seviyorum\" diyor\n\n            Her an, her şeyle kendine\n            Koşulsuz sevmeyi öğretiyorsun\n\n            Var görünen her şeyin\n            Seninle aynı özü taşıdığını bilince\n            Saf sevginin bütünlüğünde\n\n            Tamamen yargısız ve\n            Tam anlamıyla tanımsız kalana dek\n            Daha bilmem kaç defâ öleceksin\n\n            Çünkü sen olmayanın hükmü bitmeden\n            Gerçek sen açığa çıkmaz, bileceksin\n\n            Herşey birbirini doğada yiye yiye\n            Yenemeyecek \"ölmez bir öz\" olmak istiyor\n            Tâ ki tenden soyunup Âdem kılığı giye\n\n            Eriyenler var; insan içinde\n            Yetmiş ikiye yâr; mihmân burada\n\n            Sonunda suyun içine su dökülmüş gibi\n            Hava havaya dolmuş gibi bir halde\n            Varlığın sevinci görünüyor\n            Dilinden dudağından kevser dökülüyor:\n\n            Canlar dinleyin\n            Cânân burada\n\n            Ey can neşesi\n            Ey neşenin canı\n            diye diye dudağını\n            kendi dudağına koymuş\n            kendine bûseler konduruyor\n            Andaki zaman gibi\n            Çaydaki şeker gibi eriyor\n\n            Mâdem eriyenler var\n            Erimeyen yok!\n            Muhabbette eriyelim\n            İsimsiz resimsiz\n            Güzeller güzeli"
            }
          ]
        }
      },
      "id": 202101282342
    },
    {
      "article": {
        "header": {
          "date_value": "28 Oca 2021 05:24",
          "title": "RÜYÂSI ÇIKMAK ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/143151220_271869081036197_8544392685325191007_n_18146268922120938.jpg"
        },
        "main_article": {
          "quotes": [
            {
              "type": "baslik",
              "text": "RÜYÂSI ÇIKMAK ∞"
            },
            {
              "type": "metin",
              "text": "[RÜYÂSI ÇIKMAK ∞]\n            \"Rüyâ gibi geçti\" deyişi görüp geçirmiş pek çok kıdemli gencin diline pelesenk\n            olmuştur.\n\n            Ölüm yaklaştığında! biz de geriye doğru bakıp hayatımızın \"bir başka rüya\"\n            olup olmadığını merak edeceğiz belki de...\n\n            Şimdi bile geçen seneki tatilimizi, çocukluk aşkımızı, ilk trafik kazasını\n            hatırladığımızda, bu sürecin dün gece gördüğümüz rüyayla ne kadar benzeştiğinin farkında\n            mısınız?\n\n            Rüyalar olduğuna göre, elbette rüyayı görenler de vardır. Rüya, biçimlerin kısa bir süre\n            için oynadıkları bir oyundur; fragman gibi! Aslında onlar, göreceli olarak gerçek olan\n            ama mutlak gerçekliği olmayan bir dünya oluşturur.\n\n            Mâdem gören asıldır görülen hayal bir de biçimlerin gelip gittiği ve mutlak gerçekliği\n            olan yani rüyayı gören vardır. Rüyayı gören, rüyanın bir parçasıdır. Rüyayı gören,\n            rüyanın oluştuğu ve görünen rüyayı mümkün kılan alt katmandır.\n\n            İşte bu katman, göreceli olanın gerisindeki mutlak, zamanın ötesindeki zamansızlık,\n            biçimin içindeki ve ötesindeki bilinçtir. Rüyayı gören, bilincin kendisi yani asıl kim\n            olduğunuz!\n\n            Ömürden sayıldığı halde \"rüyâsız derin uykularda\" nerde ve kim olduğunu hiç\n            düşündün mü ey can? İşte sana bedensiz ve kimliksiz bir an...\n\n            Bir an bile olsa \"mümkün\" olduğuna göre gerçekliğini inkâr edemezsin...\n\n            Şimdi bizim amacımız rüyanın içinde bir uyanış yaşamaktır. İşte o vakit, hayal\n            perdesinde egonun yarattığı âlem sahnesi sona erer, oyun biter ve daha sakin, daha\n            dingin olan \"kendinde olmak\" seyri başlar.\n\n            Yaşam, süresi dolan sâbit formu yâni bedeni terk edecektir. Sonsuz, zaman ötesi ve saf\n            olan o yaşam, her bir varlığın içinde dolaşan nefhâ-i Rahmân, evrenin nefesidir.\n\n            İşte, bizim sonraki dünya, âhiret dediğimiz şey gerçekte bunun farkına varmaktır\n\n            Ne buyurmuştu varlığın sevinci:\n\n            Lâ 'ayşe illâ 'ayşi'l âhire\n            Gerçekte hiçbir yaşayış yoktur ancak âhiret hayatı!\n\n            Bır zıddı olmadığında yaşam ölemez; rüyâsından çıkan için ölüm artık yaşayamaz\n            vesselâm..."
            }
          ]
        }
      },
      "id": 202101280524
    },
    {
      "article": {
        "header": {
          "date_value": "28 Oca 2021 02:03",
          "title": "RÜYÂSI ÇIKMAK 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/143272476_2906998559535689_1931091098819609704_n_17889438427922367.jpg"
        },
        "main_article": {
          "quotes": [
            {
              "type": "baslik",
              "text": "RÜYÂSI ÇIKMAK 1"
            },
            {
              "type": "metin",
              "text": "[RÜYÂSI ÇIKMAK 1]\n\n            Âh teslimiyet\n\n            Olana uyum ve dirençsizlik evrendeki en büyük güçtür çünkü kudret, acziyette saklıdır.\n\n            Sınırsız bilinç, sınırlı biçimin tutsağı olmaktan, ân'da olanı kabul edip teslim\n            olunca kurtulur.\n\n            Biçime yani şimdi var olana ve olup bitene karşı içimizde bir direniş göstermek, olanı\n            kabullenmemek biçimin mutlak gerçekliğini, zâhir esmâsını inkar etmek anlamına gelir.\n\n            Öte yandan direniş içinde olmak, yapıştığınız biçimsel kimliğinizin yani egonuz da dahil\n            olmak üzere, dünyanın içindeki herşeyin olduklarından daha gerçek, daha sağlam ve daha\n            uzun ömürlü görünmelerine neden olur.\n\n            Dünyaya ve egoya, kendinizi ve dünyayı çok ciddiye almanıza neden olan bir ağırlık ve\n            mutlak bir önem kazandırır.\n\n            O zaman, varlığınızı sürdürebilmek için (survival mode) biçimlerle oynamanız\n            gerekiyormuş gibi gereksiz bir mücadele içine girersiniz. Nihâyetinde algınız bu\n            olduğunda gerçekliğiniz de bu olur: \"dünye-ego-form-zaman\"\n\n            Var olan ve gelip geçen pek çok şeyin yani hayatın kendini ifade ettiği biçimlerin\n            hepsinin geçici doğaları vardır, fânidir. Çok kısa ömürlüdürler.\n\n            Nesneler, bedenler ve egolar, olaylar, durumlar, düşünceler, duygular, arzular, hırslar,\n            korkular, dramatik durumlar ve olayın kendisi...\n\n            Bunların hepsi oldukları an pek önemliymişler gibi gelirler ama siz daha ne olduğunu\n            bile anlamadan ortadan kaybolurlar yani gelmiş oldukları hiçliğe geri dönüp onun içinde\n            eriyip giderler.\n\n            Bir varmış bir yokmuş...\n\n            Acaba bunlar bir an için olsun, gerçek olmuşlar mıdır? Bir rüyadan fazlası olmuşlar\n            mıdır yani geçici formlar geçidi olan \"bir rüya\" olmanın ötesine geçebilmişler\n            midir?\n\n            Ru'yâ kelimesi doğduğu dilde \"gösterilen\" demek görülen değil.\n\n            Demek ki bizi düşleyen bir hayal dizisi, bir düştür hayat sandığımız rüyâ!\n\n            Kubbenin altında duran kendime bakarken şimdi\n            Senelerden beri rüyâda görüp özlediğim kimdi?\n\n            Bir deyim olarak \"rüyâsı çıkmak\" rüyâda gördüğü şeyin gerçekleşmesi demek,\n            elbette rüyâdan uyanmak şartıyla...\n\n            Sabah uyandığımızda, gece gördüğümüz rüyalar eriyip gider ve biz \"Oh be bu sadece\n            bir rüya, gerçek değilmiş!\" deriz\n\n            Ama rüyadaki bir şeyin de gerçek olması gerekmez mi? Yoksa rüya denen şey vâr olmazdı\n            öyle değil mi?\n\n            Devâm edecek..."
            }
          ]
        }
      },
      "id": 202101280203
    },
    {
      "article": {
        "header": {
          "date_value": "27 Oca 2021 23:50",
          "title": "DÜŞÜNCEYE DÜŞÜNCE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/143767217_239578857841179_4827078909080814012_n_17922132838520862.jpg"
        },
        "main_article": {
          "quotes": [
            {
              "type": "baslik",
              "text": "DÜŞÜNCEYE DÜŞÜNCE"
            },
            {
              "type": "metin",
              "text": "[DÜŞÜNCEYE DÜŞÜNCE]\n            Saf saf herkes, ALLAH'ın ilminde bir düşünce\n            Kimliğini unutur! Düş kurmaya düşünce\n\n            Ruhumu birkaç parçaya bölen duygular ve düşünceler arasındaki karanlık dehlizden\n            çıkınca, aklımda deli sorular:\n\n            Benim, kendi zihnimde tasarladığım şeyi \"orijinal düşünce\" sanmam ne garip!\n\n            Ya düşünce, düşünülüp evvelinden hazırlanmış da düşeceği düşünürünü bekliyorsa?\n\n            \"Düşüncelerimiz aynı kazanda pişen tektip bir yemek gibi\" dedi beyaz saçlı\n            adam, \"ayrı ayrı servis edildiği için biz kendimizi özel hissediyoruz sâdece...\n            [S. DERVİŞ]\n\n            Düşüncesi düş olan! Düşündüğünü sanır\n            RÛH: \"Madde yok! Ben varım\" diye diye usanır\n\n            Bir de şöyle düşünün ya biz \"düşünceyi\" var etmiyorsak da düşünce bizi\n            \"vâr\" ediyorsa?\n\n            Sorununuz değiştirilmesi gereken bir düşünce şeklinden başka bir şey değildir.\n            [D. Rutherford]\n\n            Ve müşterî olmayı bıraktığında, düşünceler âniden kaybolur gider...\n\n            Yıldızların ışığıydın gökten bir damla su olarak toprağa düştün. İnsâna gıda oldun tâ ki\n            söz olasın, düşünce olasın da O'nun sıfatlarına dönüşüp yine O'na dönesin;\n            kendine gelesin\n            [Cenâbı Mevlevî]"
            }
          ]
        }
      },
      "id": 202101272350
    },
    {
      "article": {
        "header": {
          "date_value": "27 Oca 2021 16:28",
          "title": "BİLMENİN DOĞASI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/142569668_203814594803507_3574472733466060466_n_17925077314502131.jpg"
        },
        "main_article": {
          "quotes": [
            {
              "type": "baslik",
              "text": "BİLMENİN DOĞASI"
            },
            {
              "type": "metin",
              "text": "[BİLMENİN DOĞASI]\n            - İnsan-ı kâmili nasıl bilirim?\n            Kendini bir isim ve resim olarak kayıtlayanın bileceği de başka bir beden ve onun anlık\n            görüntüsünden ibâret olacaktır.\n\n            - Zihinle bilinemez mi?\n            Zihin aracının meşru fonksiyonu, size \"olmayanı\" söylemektir. Olanın bilgisini\n            isteyen, zihnin ötesine geçmelidir.\n\n            N'eyleyim dünyanın genişliğini, ayakkabın dar olduktan sonra...\n\n            - İnsan-ı kâmil?\n            İsmi resmi silinmiş kâmil, mükemmeldir, kişilikten kurtulmuştur.\n\n            İnsan, mükemmelliği bilemez ancak mükemmel olmayışı yâni eksikliği bilebilir. Çünkü bir\n            şeyi bilmek onun dışına çıkıp onu sınırlayan bir çerçeve çizmektir.\n\n            Hem zamanda henüz tezâhür etmemiş (bâtın) olan hakkında bilgi de olmaz. Anda potansiyel\n            olan, bilinemez sadece gerçekleşmiş olan (zâhir) bilinebilir.\n\n            Yani bir şeye dair bilginin vâr olması için \"ayrılığın ve uyumsuzluğun\" olması\n            gerekir. Bu yüzden bu târife uyan egoyu, nefsi bilebilirsiniz, işte tam da bu sâyede\n            egoyu tanımaktan geçer rabbi tanımanın yolu \"men 'aref sırrı\" bu.\n\n            Mesela sen zengin değilsin, doktor değilsin fakirliği, doktor olmamayı bilebilirsin.\n            Sen, olmadığın şeyi bilebilirsin ama gerçek varlığını bilemezsin.\n\n            Sen ancak zâten olduğun şey olabilirsin.\n\n            Bütüne yaklaşım, anlayış, irfan yoluyla böyle olur ki bu anlayış, sahte olanı, sahte\n            olarak görebilmekten kaynaklanır. Bu gerçeği ise ancak dışardan gözlemleyen anlayabilir.\n            Egoya bulanmışken ego, dünyaya dalmışken dünya, rüyânın içinde rüyâ bilinmez.\n\n            Kâmil görür örter, bilir söylemez\n            Bu manâyı her bir âlim çözemez\n            Nefsini bilmeyen Rabbin bilemez\n            Kendi noksânın gözet, elin görme\n\n            İnsanlık bir bütün, varlık bir vücûd; aslâ el olmaz güzeller güzeli..."
            }
          ]
        }
      },
      "id": 202101271628
    },
    {
      "article": {
        "header": {
          "date_value": "27 Oca 2021 09:06",
          "title": "ÂN•LAMAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/142888345_425354482242337_4762152978498711645_n_17973196495357985.jpg"
        },
        "main_article": {
          "quotes": [
            {
              "type": "baslik",
              "text": "ÂN•LAMAK"
            },
            {
              "type": "metin",
              "text": "[ÂN•LAMAK]\n            Hayatın şimdiki an'da kendini ifâde ettiği biçime tepki verdiğim ve Şimdiki\n            Ân'ın biricikliğini, bir araç, engel veya düşman olarak gördüğümde, kendi biçimsel\n            kimliğimi yani bir forma yapışan egomu da güçlendirmiş oluyorum.\n\n            Egonun, bir refleks olarak tepkisel olması, tetiklenmesi de buna bağlıdır. Tepkisel\n            olmak ne demektir? Tepki verme bağımlısı olmak demektir.\n\n            Ne kadar tepkisel olursam, kendimi o ölçüde biçime doluyorum, sabit bir formun içinde o\n            kadar kayboluyorum.\n\n            Kendimi, sabit bir formla tanımladığım, kayıtladığımda, ego da o ölçüde güçlenir. Mutlak\n            Var•lığım da mukayyet biçimin içinden parlayamaz ancak belli belirsiz bir ışıltı\n            saçabilir.\n\n            \"LÂ TALEBE VE LÂ REDDE\"\n\n            Biçime direnmediğim takdirde, biçimin ötesindeki gerçek özüm kısa ömürlü, ölümlü\n            biçimsel kimliğden çok daha büyük ve her yeri kapsayan sessiz bir güç yani mevcudiyet,\n            varlığın akışı olarak ortaya çıkar.\n\n            İşte bu hal, biçimler dünyasındaki herhangi bir şeyden çok daha fazla \"Ben olan\n            benim\"\n\n            Varlığın sevinci, şimdi geçmekte olan şu demdir ve sebepsizdir. Mutluluk şimdidir;\n            zamanla olmaz. Yarın veyâ dün mutlu olamazsın. Vaadedilmiş mutluluklara kanmayın.\n            Kendisine mutluluk süsü verilmiş acılara aldanmayın.\n\n            Dem bu demdir ve bu demdeki Âdem, şimdiki dem'in yâni noktanın sonsuzluğunu\n            bilendir.\n\n            Zamanı böylece an.lamak insanı özgür kılar zîrâ noktayı anlayanlar kitabı çoktan\n            anladılar.\n\n            Çünkü \"dünya-zaman-form-ego\" hep birlikte anılır \"aldanış yurdu\"\n            sahnesi böyle böyle tamam olur güzeller güzeli..."
            }
          ]
        }
      },
      "id": 202101270906
    },
    {
      "article": {
        "header": {
          "date_value": "27 Oca 2021 07:45",
          "title": "ÂN•DA KALMAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/143161220_875334073200541_2875026232544844289_n_17893201006875886.jpg"
        },
        "main_article": {
          "quotes": [
            {
              "type": "baslik",
              "text": "ÂN•DA KALMAK"
            },
            {
              "type": "metin",
              "text": "[ÂN•DA KALMAK]\n            Zamanın çözülüp ân'ın görünmesinden bahsettiğimizde, elbette bir randevu ayarlamak\n            veyâ bir yolculuk planı yapmak için pratik anlamda faydalandığımız saat zamanını yani\n            saatin tiktaklarını yok saymıyoruz.\n\n            Saat tik-takları olmadan, form dünyasında iş görmek neredeyse imkansız... Biz, burada\n            psikolojik zamandan yani hiç durmadan geçmişle ve gelecekle uğraşan, şimdiki zamanın\n            kaçınılmaz gerçeğiyle işbirliği yapmayan ve onu olduğu haliyle kabul etmeyen ego-temelli\n            zihinden (body-mind) kurtulmaktan bahsediyoruz.\n\n            Hayata karşı alışkanlık halinde takındığınız olumsuz tutumu olumlu hale\n            dönüştürdüğünüzde, şimdiki an'ı olduğu gibi kabul ettiğinizde sadece zamanı değil\n            egonun da buzdan evini eritmiş olursunuz.\n\n            Egonun hayatta kalabilmesi için, şimdiki an'dan daha fazla geçmişe ve geleceğe yani\n            zamana ihtiyacı vardır. Ego, istediğini elde ettikten sonraki kısa bir süre dışında,\n            şimdiki an'la dost olmaktan nefret eder.\n\n            Ne var ki hiçbir şey egoyu uzun süre tatmin edemez. Hayatınızı ego yönettiği sürece iki\n            tür mutsuzluk yaşıyorsunuz demektir; istediğinizi elde edememenin ve istediğinizi elde\n            etmenin mutsuzluğu!\n\n            Her ne varsa ve ne oluyorsa, hepsi şimdiki ân'ın aldığı biçimlerdir. İçinizden\n            onlara direnmeyi sürdürdüğünüzde, biçim-form yâni dünya, sizi biçimin ötesindeki gerçek\n            kimliğinizden yâni yaşamın biçim olmayan özde birliğinden ayırır. Buzun bir formu olan\n            geçici varlığı, suyun birliği önündeki tek engeldir.\n\n            Ama eğer Şimdi'nin aldığı biçime derinden bir teslimiyetle \"evet\"\n            derseniz, o biçim sizin için biçimi olmayan boyuta açılan bir kapı haline gelir,\n            kendinizden geçerek kendinize gelirsiniz.\n\n            Böylece dünya ile Tanrı'nın, zâhir ve bâtının, sınırlı ve sınırsızın birbirinden\n            ayrı olma durumu da bir nefeste yok olur.\n\n            Devâmı gelecek..."
            }
          ]
        }
      },
      "id": 202101270745
    },
    {
      "article": {
        "header": {
          "date_value": "27 Oca 2021 03:09",
          "title": "ZAMANI BIRAKMAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/142746610_1069651813541306_7397457139759624298_n_17859566396369655.jpg"
        },
        "main_article": {
          "quotes": [
            {
              "type": "baslik",
              "text": "ZAMANI BIRAKMAK"
            },
            {
              "type": "metin",
              "text": "[ZAMANI BIRAKMAK]\n            Egosuz olmayı bir hedef haline getirip bu yüce hedefe ulaşmaya çalışmak, egonun işidir\n            ve boşunadır.\n\n            Elde edeceğiniz tek şey daha fazla yorgunluk, daha çok tatminsizlik ve içinizde daha\n            büyük bir çatışma olur çünkü kendinizi hiçbir zaman O'na ulaşmış, o hâle\n            \"ermiş\" gibi hissedemezsiniz.\n\n            Egodan özgür olmayı, sahte kimlikten kurtulmayı geleceğe dönük bir hedef olarak\n            belirlediğinizde, kendinize belirli bir süre tanıyorsunuz demektir, ne acıdır ki daha\n            çok zaman, daha çok ego demektir.\n\n            Kendini bilmeye dâir, bu spiritüel araştırmanın egonun kılık değiştirmiş bir hali olup\n            olmadığına yâni \"kahya benlik\" tuzağına dikkat edin.\n\n            \"Benliğinizden\" kurtulma çabanız bile, bu özgürlüğü geleceğe yönelik bir hedef\n            olarak saptadığınızda, eksik olan kimliğin daha fazlasını istemesinin farklı bir\n            kisveyle karşınıza çıkması demektir.\n\n            Kendinize bir süre vermenizin gerçek anlamı, kendi “benliğinize” bir süre tanımaktır.\n            Zaman yani geçmiş ve gelecek, zihninizin içinde olan ve zihninizin ürünü olan sahte\n            benliğin yani egonun, varlığını sürdürmek için ihtiyaç duyduğu bir şeydir.\n\n            Zaman ve ego illüzyonu, \"Oralarda bir yerlerde” nesnel bir yaşam süren somut bir\n            şey değildir.\n\n            Zaman, duyusal algılar için ihtiyaç duyulan, pratik amaçlar için gerekli zihinsel bir\n            yapıdır ama aynı zamanda da insanın kendisini tanımasını engelleyen en önemli ayak\n            bağıdır.\n\n            Zaman, hayatın yatay boyutu ve gerçekliğin en dış yüzeydeki tabakasıdır. O halde dikey\n            bir boyutu yâni derinliği de olmalıdır. İşte bu derin boyuta ancak ve ancak şimdiki\n            an'ın kapısından geçerek, kendi kimliğinizden geçerek girebilirsiniz.\n\n            Bu yüzden, kendinize biraz süre tanımak yerine, zamandan kurtulmayı deneyin. Zamanın\n            bilincinizden çıkması, egoyu ortadan kaldırmak demektir. Bu gerçek bir spiritüel\n            uygulamadır.\n\n            Bir gün Varlığın Sevinci'ne âlemler yaratılmadan önceki Allah'tan sual edildi:\n\n            Kâne Allahu velem yekûn meahe şey'e\n            Allah vardı; O'nunla birlikte başka bir şey yoktu\n\n            Cenâb-ı Şâh-ı Velâyet tebessümle buyurdu:\n\n            El-ân kemâ kâne\n            Şimdiki an o andır\n            Hâlâ da öyledir\n\n            Devâmı gelecek..."
            }
          ]
        }
      },
      "id": 202101270309
    },
    {
      "article": {
        "header": {
          "date_value": "27 Oca 2021 00:41",
          "title": "KİMLİĞİNİ BİLMEMEK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/142450969_1087027448429166_6685201367533493956_n_17928100063493956.jpg"
        },
        "main_article": {
          "quotes": [
            {
              "type": "baslik",
              "text": "KİMLİĞİNİ BİLMEMEK"
            },
            {
              "type": "metin",
              "text": "[KİMLİĞİNİ BİLMEMEK]\n            - Bıktım artık kendimden!\n            Artık özgür olmak istiyorum...\n\n            Sen bir kişi olarak özgür olamazsın ancak kişi(lik)ten özgür olabilirsin.\n\n            Doğum tarihi olan \"Kişi olma\" hâline inanmaktan kurtul! Toprağına düşen,\n            ikiliğin ve kişiliğin zehirli tohumlarının hepsini temizle!\n\n            Hayatı ne kadar kişisel alırsan, o kadar karmaşıklaşacaktır çünkü duyguların,\n            eğilimlerin, karakterin, bağlılıkların, arzuların, ekrana yapışan tüm bu şeyler,\n            gerçeklik algını çarpıtmak için vardır.\n\n            Varlığın akışı olarak Hak, mükemmeldir ve senin içindeki Hakk'ın rengi, rabbin\n            duygusu da mükemmeldir.\n\n            Üzülerek söylemeliyim ki ikiliğin, kimliğin yâni \"ben sandığın\" şahsiyetin\n            mükemmel değildir, olası da yoktur. Kişileşmeyi reddet, ben olma alışkanlığından kurtul!\n\n            Çoğu insan şahsiyetini mükemmelleştirmeye çalışıyor, derviş kimliğini besliyor.\n\n            Mükemmel olmayan şahsiyeti mükemmel yapmaya çalışmaktan ziyâde, kim olduğun hakkındaki\n            cehâlet perdesini \"ben kimim\" kapısını vura vura kaldırırsan, göreceksin ki\n            olduğun Hakikat'i buraya getirmen gerekmiyor.\n\n            Çünkü örtüyü kaldırdığında, Hakikat kendini göstermek için zâten oradadır.\n\n            Ne güzel buyurdu Cenâb-ı Mevlevî'den:\n\n            Bir kapıyı çalıyordum\n            Bir kapıyı çalıp duruyordum\n            \"Beni içeri al. Beni içeri al\n            İçeri al beni\" diye yana yana\n            Bir kapıyı çalıyordum\n\n            Birdenbire kapı açılıyor.\n\n            Aslında içeriden çalıp durduğumu fark ediyorum.\n\n            Bütün hikâye bu...\n\n            Toplananlar, toplanan anlar; dağılabilir!"
            }
          ]
        }
      },
      "id": 202101270041
    },
    {
      "article": {
        "header": {
          "date_value": "26 Oca 2021 03:13",
          "title": "AN KÜN.DEMİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/142329549_418564129480114_2122582287879087877_n_17905411327662860.jpg"
        },
        "main_article": {
          "quotes": [
            {
              "type": "baslik",
              "text": "AN KÜN.DEMİ"
            },
            {
              "type": "metin",
              "text": "[AN KÜN.DEMİ]\n            Âh kimler geldi geçti nice bin kez boşalıp dolan dünyâdan, geçenlerin yerinde yeller\n            esiyor şimdi!\n\n            Bir zamanlar buraları neydi biliyor musun?\n\n            Ne oluyorsa bir anda oluyor, zamanla anlaşılıyor ve zamandan ân'a geçemeyen ölüyor.\n            Ân'da akan hayatın zıddı olmadığından ölemez:\n\n            Gel bu gafletten uyan\n            Bir dem'in etme ziyân\n            Cihâna neş'e salan\n            Bir yeldir eser gider\n\n            Acı ama gerçek: ân'da olamazsan son an'da zamanla ölürsün.\n\n            Biliyor musunuz perde arkasından işlerin döndüğü ânı tam anlamayınca zamanla donabiliyor\n            insan...\n\n            İşte zamandan canlı bir misâl:\n\n            Kral, dondurucu soğukta nöbet tutan muhafıza sorar:\n\n            - Üşümüyor musun?\n            - Ben alışığım Kralım\n            - Olsun sana sıcak elbise göndereceğim.\n\n            Kral da olsa insandır. İnsan bu, unutur ya... Emir vermeyi unutuyor kral.\n\n            Ertesi gün, donmuş muhafızın yanında eline yapışan not okuyanlara kâr olsun:\n\n            - Kralım soğuğa alışkındım fakat senin elbise vaadin öldürdü beni!\n\n            Sen zamanın gündemine aldanma künnn.demine gel güzeller güzeli\n\n            Var din iman gerek ise \"iyi diril\" bu dünyâda\n            Yârın orda bitmez işin, bugün bunda bitmeyince\n\n            Sâhi \"dem\" neydi?\n            Hem herhangi bir nağmeye sürekli şekilde \"eşlik eden ses\" hem de nefes, an,\n            zaman, çağ yâni bir şerâb-ı şâhâne ki içenlere aşk olsun:\n\n            KÜNNN lâfziyle vâr oldu cümle âlem\n            Dört anâsırdan yaratıldı Âdem\n            Dem bu dem! Yok bu demden gayrı bir dem\n            Evvel âhir Hak Muhammed Alî’dir"
            }
          ]
        }
      },
      "id": 202101260313
    },
    {
      "article": {
        "header": {
          "date_value": "26 Oca 2021 01:24",
          "title": "ZAMAN PARADOKSU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "ZAMAN PARADOKSU"
            },
            {
              "type": "metin",
              "text": "[ZAMAN PARADOKSU]\n            Yüzeyden bakıldığında, şimdiki an \"şimdi olanlar\"dan oluşur. Ama olanlar\n            sürekli değiştiği için, hayatın her bir günü farklı şeylerin olduğu binlerce andan\n            oluşuyormuş gibidir.\n\n            Zaman, bazıları \"iyi-güzel\" bazıları da \"kötü-çirkin\" görünen,\n            birbiri ardınca gelen geçen sonsuz bir an zinciri gibi algılanır.\n\n            Ama daha yakından yani o anki deneyiminiz vasıtasıyla bakarsanız, sanıldığı kadar çok an\n            olmadığını, sahip olduğunuz şeyin sadece ve bir tek bu an olduğunu görürsünüz.\n\n            Hayat, daima şimdidir. Bütün hayatınız sabit olan Şimdi'de oynatılır.\n\n            Geçmiş ve gelecek anlar bile sadece onları hatırladığınızda vardırlar ve siz bunu var\n            olan tek anda, yani şimdiki an'da onları düşünerek veya olmalarını bekleyerek\n            yaparsınız.\n\n            Peki, o halde bize neden çok an varmış gibi görünür? Öyle görünür çünkü Şimdi'nin\n            gerçekleştiği boş alanı, o alanda gerçekleşenle yani içerikle karıştırırız. Şimdi,\n            şimdide olan şeylerle aynı değildir.\n\n            Bir gramafon pikap misâli verirsek; plakta bütün parçalar (evrende sonsuz ihtimal)\n            hazırdır. Okuyucu kafa (şimdiki ân) plağa dokunduğunda çıkan ses, şimdide olan\n            içeriktir.\n\n            Şimdiki an'ın içerikle karıştırılması, sadece zaman illüzyonunun değil, ego\n            illüzyonunun da doğmasına neden olur.\n\n            Bir yerden başka bir yere gitmek, yemek hazırlamak, ev inşa etmek, öğrenmek hatta bu\n            yazıyı okumak için bile zamana ihtiyacınız vardır.\n\n            Zamanda geçen her şey ona tâbidir \"zaman denen bu eli kanlı zâlim\" sonunda\n            dünyada yaşayan her \"kimseyi\" öldürecektir.\n\n            Bu açıdan zaman, insanı sürükleyen azgın bir nehre veya her şeyi yakıp küll eden bir\n            yangına benzer.\n\n            Her şey zamanın buyruğu altındaymış gibi görünür ama aslında her şey Şimdi'de\n            geçer. Bu bir paradokstur.\n\n            Nereye baksanız, zamanın gerçekliğini! gösteren bir sürü dolaylı kanıtla\n            karşılaşırsınız; yere düşen yaprak, çürümüş bir elma, aynada baktığınız yüzle on yıl\n            önce çekilmiş bir fotoğraftaki yüzünüz...\n\n            Ama zamanın kendisini asla deneyimleyemezsiniz, varlığına dâir doğrudan bir kanıt\n            bulamazsınız. Sadece şimdiki ânı deneyimleyebilirsiniz; şu anda olanları yaşarsınız.\n\n            Doğrudan somut bir kanıt olmadığına göre hakîkatte zaman diye bir şey yoktur ve var olan\n            tek şey Şimdi, şu andır; dem bu demdir!"
            }
          ]
        }
      },
      "id": 202101260124
    },
    {
      "article": {
        "header": {
          "date_value": "25 Oca 2021 09:18",
          "title": "ZAMAN ZAMAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/142592354_168651468015956_5649215410419279608_n_17851819049505662.jpg"
        },
        "main_article": {
          "quotes": [
            {
              "type": "baslik",
              "text": "ZAMAN ZAMAN"
            },
            {
              "type": "metin",
              "text": "[ZAMAN ZAMAN]\n            Zamanı iç duyu, mekanı say dış duyu\n            Ânda olana dek gel git! Göz açık uyu\n\n            Peki şimdiki ân'la sürdürdüğümüz bozuk ilişkinin ötesine nasıl geçebiliriz?\n\n            Bir kere bize verilen zaman değil, andır. Andan zamana, buradan mekana geçmek bize\n            kalmıştır.\n\n            Zaman illüzyonu içinde en önemli şey, bu bozukluğun kendi içinizde, eylemlerinizde ve\n            düşüncelerinizde olduğunu görebilmektir.\n\n            Bunu gördüğünüz anda yani Şimdi'yle olan ilişkinizin bozuk olduğunu fark etme\n            anında zaten şimdidesiniz demektir.\n\n            Bunu görmek, varlığın farkındalığı durumuna geçtiğinizi gösterir. Bozukluğu gördüğünüz\n            vakit, buz zaten kendiliğinden çözülmeye, suya dönmeye başlar, aldatanı görünce\n            alışveriş biter.\n\n            Bu gerçeği fark edenlerin yüzünde tatlı bir tebessüm olur. Bunu görmek ânın boşluğunu o\n            boşluktan görünene takılmadan farketmek, size seçme gücünü verir yani Şimdi'ye evet\n            demenizi ve onu dostunuz haline getirmenizi mümkün kılar.\n\n            \"Amân Yâ Dâim\"\n\n            Ânı, âna aşk ile bağlar, dışardaki zaman anlar...\n\n            Ân ve ân'da sunulanın\n            Kadehine bakmaksızın\n            İçinde büsbütün eriyorum\n\n            Ân'ı her dem kabul ediyor\n            İkinciye eyvallâhım olmadan\n            Ol.ân'a \"evet\" diyorum\n\n            Gerçek özgürlük ve ızdırâbın sonu, şimdi, şu anda her ne hissediyor ve\n            deneyimliyorsanız, onu tamamen siz seçmişsiniz gibi kabul edin ve seve seve yaşayın.\n\n            Her ne olmuşsa, başka türlü olamazdı! Evvel ve âhirini, bâtın ve zâhirini bilen bilir\n            ki:\n\n            \"Ol•an Güzeldir\"\n\n            Olan güzeldir teslîmiyetiyle seve seve yenilen rızâ lokması, \"artık bir değişim\n            başlatamam, harekete geçme konusunda âcizim\" pasifliği demek değildir.\n\n            Artık hareket geçme motivasyonu, yüzeydeki egonun arzu ve korkularından değil daha\n            derinlerde, bütünle uyumlu merkezden kendiliğinden doğar..."
            }
          ]
        }
      },
      "id": 202101250918
    },
    {
      "article": {
        "header": {
          "date_value": "25 Oca 2021 05:42",
          "title": "ZANlı AN olan ZAMAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/142556971_242707777384612_3722444713974650887_n_17881666703067637.jpg"
        },
        "main_article": {
          "quotes": [
            {
              "type": "baslik",
              "text": "ZANlı AN olan ZAMAN"
            },
            {
              "type": "metin",
              "text": "[ZANlı AN olan ZAMAN]\n            Şimdiki ân bir \"engel\" olarak görüldükçe, sorunların sonu gelmez olur.\n\n            🎵\n            Arkası gelmez dertlerimden bıktım illallâh\n\n            Şimdi ve aynası olan hayat sanki şöyle der:\n\n            \"Ben, ne olmamı istiyorsan o olacağım. Bana nasıl davranırsan sana öyle davranırım.\n            Beni bir sorun olarak görürsen, ben de senin için bir sorun olurum\"\n\n            Daha sık rastlanan ise şimdiki ân'ın düşman olarak görülmesidir. Yaptığınız işten\n            nefret ediyor, çevrenizden yaka silkiyor ve geçmişte olan bitenleri lanetliyorsanız veya\n            kendinizle konuşmalarınız sadece bunlar bunlar \"olmalı\" ve\n            \"olmamalı\" gibi ifadeler içeriyor ve onu bunu suçlamalardan oluşuyorsa, siz\n            olmuş bitmiş şeylerle tartışıyor, aynaya bühtân ediyor ve Hayat'ı bir düşman haline\n            getiriyorsunuz demektir.\n\n            Düşman bellediğiniz hayat aslında size şöyle demektedir:\n\n            \"Eğer istediğin şey savaşsa, alacağın şey de savaş olacak.\"\n\n            Öyle olunca, için dışa zuhûratı ile, sizin içerdeki durumunuzdan yansıyan dışardaki\n            sanal gerçekliği de bir düşman olarak algılarsınız.\n\n            İşte size, kendinize sürekli sormanız gereken hayatî bir soru:\n\n            \"Şimdiki an'la, olanla olan ilişkim nasıl?\"\n\n            Sonra, bu sorunun yanıtını bulmak için uyanık olun. Şimdi'yi sadece amacıma erişmek\n            için bir araç-engel olarak mı görüyorum? Onu düşmanım haline mi getiriyorum?\n\n            Şimdiki an sizin elinizde olan tek şey olduğuna ve Hayat da Şimdi'den ayrı\n            olmadığına göre, aslında bu sorunun sormak istediği asıl şey şudur:\n\n            \"Benim Hayat'la olan ilişkim nedir?”\n\n            Bu soru, içinizdeki egonun maskesini düşürmek ve sizi \"varlığın akışı\"\n            durumuna \"şimdi ve buraya\" getirmek için mükemmel bir yoldur.\n\n            Nihâyetinde ben ve şimdiki an'ın bir olduğu gerçeğini uyandıracak pek faydalı bir\n            işarettir.\n\n            Kendi varlığım dediğim şey, aslında, şimdi ve burada olan ân'a, geçmekte olan deme\n            şâhitliğimden ibâret.\n\n            Ol.anın içeriğine takılmaksızın olanı, direnmeden kabul ettiğimde, teslim olduğumda\n            varlığım dediğim şey mutlak varlığın ta kendisine dönüşür.\n\n            Peki şimdiki ân'la sürdürdüğümüz bozuk ilişkinin ötesine nasıl geçebiliriz?"
            }
          ]
        }
      },
      "id": 202101250542
    },
    {
      "article": {
        "header": {
          "date_value": "25 Oca 2021 03:30",
          "title": "ZAMlı AN ol.an ZAMAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/142542912_110069054389536_3282670429063362163_n_17910252004609393.jpg"
        },
        "main_article": {
          "quotes": [
            {
              "type": "baslik",
              "text": "ZAMlı AN ol.an ZAMAN"
            },
            {
              "type": "metin",
              "text": "[ZAMlı AN ol.an ZAMAN]\n            Şimdiki ân ile dost olma kararı, egonun sonunu getirir. Ego şimdiki an'la yâni\n            hayatla asla işbirliği yapamaz ve olana uyum sağlayamaz zîrâ egonun doğasında\n            Şimdi'yi görmezden gelmek, ona direnmek ve onu küçümsemek vardır.\n\n            Dost, ânında yol alır\n            Ego, zamanda aldanır\n\n            Ego, \"zaman\"la iyi geçinir. Egonuz ne kadar güçlüyse, zamanın hayatınızdaki\n            önemi de o kadar fazladır.\n\n            O vakit, zihninizden geçen her düşünce ya geçmişin tesellisi ya geleceğin beklentisi\n            olur yâni ân'a değil zamana odaklanmıştır ve benlik duygunuz bir kimlik arayışı\n            içindeyken biriktirdiği geçmişe ve onu geliştirmek için de gelecek zamana bel bağlar.\n\n            Çoklarının \"Ben\" dediği şey, bir yığın ihtiyaç, azap ve korkudur da bilmez,\n            bin yığın kaygı dolu insan...\n\n            Korku, endîşe, beklenti, pişmanlık, suçluluk ve öfke gibi duygular, sahte kimliğin\n            zamana-bağ(ım)lı bozukluklarıdır.\n\n            Ego, şimdiki ân'ı ya amacına ulaşmak için bir araç ya bir engel ya da bir düşman\n            olarak görür ve öylece kullanır.\n\n            Ego için, şimdiki an olsa olsa hedefe ulaşmaya yarayan bir araçtır. Sizi, daha önemli\n            olduğu varsayılan gelecekteki bir an'a taşır ama aslında gelecekteki o an, size\n            sadece şimdiki an olarak gelebilir. Yani gelecek zihinde bir düşünceden öte bir şey\n            değildir.\n\n            Zîra sürekli olarak başka bir yere, başka bir zamana gitmeye çalışmakla meşgul kimse\n            için, hiçbir zaman tam anlamıyla şimdi ve burada olmaya imkân yoktur.\n\n            Egonun bu kalıbı daha da güçlenirse şimdiki ân'a aşılması gereken bir engel gözüyle\n            bakar ve ona göre davranır.\n\n            İşte sabırsızlık, hayal kırıklığı, stres, bu gibi durumlarda ortaya çıkar ve dünyâya\n            aldanan nicelerinin gündem gerçeği ve normal! hayatı budur.\n\n            Aslında şimdi olan hayat, artık gözünüze bir \"sorun\" olarak görünür ve\n            kendinizi mutlu etmek, huzuru bulmak, tatmin olmak için nice problemini zaman içinde\n            çözmeniz gereken bir dünyada yaşadığınızı düşünürsünüz.\n\n            Ne acıdır ki çözdüğünüz her sorunun ardından bir diğeri gelecektir...\n\n            Eh ne demişler devletin işi bitmez, burası dünya ve işler hep yarım kalır güzeller\n            güzeli...\n\n            Devâmı gelecek..."
            }
          ]
        }
      },
      "id": 202101250330
    },
    {
      "article": {
        "header": {
          "date_value": "25 Oca 2021 00:32",
          "title": "ZAMAN İLLÜZYONU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/141697526_236911674676486_4780244478186141447_n_17858584328380383.mp4"
        },
        "main_article": {
          "quotes": [
            {
              "type": "baslik",
              "text": "ZAMAN İLLÜZYONU"
            },
            {
              "type": "metin",
              "text": "[ZAMAN İLLÜZYONU]\n            Geçmiş bir dolu hikâye, gelecekse boş bir hayâl; hayatın kurulduğu an, şimdi şu andır,\n            elindeki bir tek bu demdir, dem bu demdir...\n\n            Hayatta en önemli işimiz, ilişkimiz Şimdi'yle, yâni şu anda vâr olanın göründüğü\n            biçimle olan irtibâtımızdır. Aslında işimiz, ilişkimiz hep şimdi'yledir, çokları\n            şimdilik fark etmese de!\n\n            Eğer Şimdi'yle olan ilişkimizde bir bozukluk varsa, bu bozukluk bütün\n            ilişkilerimize ve karşılaştığınız her duruma yansıyacaktır, işler yolunda akmayacaktır.\n\n            Egoyu basitçe, şimdiki an'la sürdürülen \"bozuk bir ilişki\" olarak târif\n            edebiliriz.\n\n            Ne ilginçtir ki şimdiki an'la nasıl bir ilişki içinde olmayı istediğinize ancak\n            şimdi karar verebilirsiniz.\n\n            Şimdi ve burada hazırsanız başlayım zamana aldanmadan ân'ı kurmaya, şu ân'a\n            kurulmaya...\n\n            Şimdiki ân'ın benim dostum mu düşmanım mı olmasını istiyorum?\n\n            Dem bu dem, şimdiki ân, hayatın kendisinden ayrılamaz ve hayat, ân'dan başka\n            zamanda yaşanamaz.\n\n            O halde bu kararı verirken, aslında hayatla nasıl bir ilişki içinde olmak istediğinize\n            de karar veriyorsunuz.\n\n            Âh bu demin yâni şimdiki ân'ın dostum olmasına karar verdiysem, ilk adımı atmak da\n            bana düşer.\n\n            Ona dostça yaklaşarak, nasıl bir kisve altında gelirse gelsin onu güleryüzle\n            karşılayarak, her biçimini hoş gördüğümde çok kısa sürede sonuçların nasıl değiştiğini\n            de göreceğim.\n\n            Ân ile barıştığımda, hayat da bana karşı dostça davranır; insanlar yardımcı, şartlar\n            işbirlikçi olur. Tek bir karar, gerçekle ilgili bütün algılarımı tamamen değiştirir.\n\n            Ancak bu karar, yâni \"ân'ı kabul ederek\" yaşamak bana nefes almak gibi,\n            su içmek gibi doğal gelene kadar defâlarca yinelenmeli; her nefes, ân ile olan ahdimi\n            tâzelemeliyim:\n\n            Âh bu dem'i âh bu de mi?\n            Böyle geçer dünyâ gamı\n\n            Dem nedir?\n            Hem herhangi bir nağmeye sürekli şekilde \"eşlik eden ses\" hem de nefes, an,\n            zaman, çağ yâni bir şerâb-ı şâhâne, içtikçe içe.sin güzeller güzeli.\n\n            Devâmı gelecek bu demin..."
            }
          ]
        }
      },
      "id": 202101250032
    },
    {
      "article": {
        "header": {
          "date_value": "23 Oca 2021 22:40",
          "title": "ZİKRİN NİHÂYETİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/141142247_419740739276471_267989393896696843_n_17865474662289870.jpg"
        },
        "main_article": {
          "quotes": [
            {
              "type": "baslik",
              "text": "ZİKRİN NİHÂYETİ"
            },
            {
              "type": "metin",
              "text": "[ZİKRİN NİHÂYETİ]\n            Beni zikredin hem ben de sizi zikredeyim\n            [Bak.ara:152'den]\n\n            Zikreden, zikredilen devrederek döner durur mukâbil aynada...\n\n            Kul zikirde ve zikredilende eriyip zâtında ikilik izi kalmazsa zikredilen Hak,\n            zikredenin halîfesi olur anla!\n\n            İnsanlığın târifinin sefer duasıdır:\n            Allahümme ente's-sâhibu fi's-seferî ve halifetu fi'l-ehlî\n\n            Allah'ım, sensin seferde sâhibim ve geride bıraktıklarım için halîfem de sen!\n\n            İşte böylece kul, Hakk'ın parlak aynasıdır, el-Hak tersi de söylense doğru olur.\n\n            İşitenler âşık oluptur bu remz ile âgâh oluptur sözü fazla da uzatmayım.\n\n            Şimdi ey âşık, de sana:\n            Bir damla suyu kurutmamak için ne yaparsın?\n\n            Cânı cânân yoluna koyduk ânı zikreyleriz\n            Zâkiriz, mezkûr-i dâim lezzetinden zâikiz\n\n            Zâkir: Zikreden, hatırlayan\n            Mezkûr: Zikredilen, hatırlanan\n            Zâik: Tadan, lezzet alan, zevk eden"
            }
          ]
        }
      },
      "id": 202101232240
    },
    {
      "article": {
        "header": {
          "date_value": "23 Oca 2021 06:56",
          "title": "DONDUR.MA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/140940827_438367183959017_2951916809143727930_n_17895096385785714.jpg"
        },
        "main_article": {
          "quotes": [
            {
              "type": "baslik",
              "text": "DONDUR.MA"
            },
            {
              "type": "metin",
              "text": "[DONDUR.MA]\n            - Ben neye bakıyorum böyle?\n            Kendini bu sûrette gösteren, Alaska Ağaç Kurbağası...\n\n            Kendine nisbet edilemeyecek bir özelliği, akışa ait \"pause\" düğmesi var; kışın\n            donarak kalbini durdurup bahar gelince akışına kaldığı yerden devam edebiliyor.\n\n            - Bu hayattan çok sıkıldım efendim\n            Hayat, okuma bilmeyeni sıkar!\n\n            - Durumumuz var ama kilometre çoğaldıkça bir \"ölüm endişesi\" alıyor beni!\n            Varlık ile Hak katına varılmaz\n            Ölüm vardır, yokluk gibi vâr olmaz\n\n            - Bunca acı ve ölüm gördüm hiç tadını alamadım hayatın... Değmedi yâni!\n\n            Ayrı bir yaşayanı olmayan hayat, ölmeye de değmez. Hayat gerçekten kısa, uzatmaya bak!\n\n            Mâdem ki insan olmak bir imkan, dönüşmek için fırsat var demektir.\n\n            Zamandan ân'a geçtiğinde yatay boyuttaki dünyâdan çıkmış, zamanın her formu\n            değiştiren öldürücü etkisinden kurtulmuş oluyorsun.\n\n            Ey hayat, senin bu kadar önemli tutulman ölüm sâyesindedir. O halde hayatı, ölümde\n            aramalı!\n\n            Bedelini nakd-i cân ile ödeyerek zaman yanılgısından \"ân-ı dâim\" gerçeğine\n            uyandığında yâni ölümü öldürdüğünde, batmayan güneş, battığı yerden doğmuş oluyor\n            güzeller güzeli...\n\n            İşte Hak nefesi olmuş gerçek erenlerden, gerçek bir müjde:\n\n            Ko ölmek endişesin âşık ölmez bâkîdir\n            Ölmek senin n'en ola çün cânın ilâhîdir\n            Ölümden ne korkarsın korkma ebedî varsın\n            Çün kim \"işe yararsın\" bu söz fasid davîdir\n\n            Yeter ki ikilik çıkarma da boş yere \"ben-im\" denmeyeceğini bil..."
            }
          ]
        }
      },
      "id": 202101230656
    },
    {
      "article": {
        "header": {
          "date_value": "21 Oca 2021 09:46",
          "title": "İKİLİK ÇIKARMADAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "İKİLİK ÇIKARMADAN"
            },
            {
              "type": "metin",
              "text": "[İKİLİK ÇIKARMADAN]\n            - Ümit Akdemir'i arıyordum\n            O buradan taşındı! Mesele neydi?\n\n            - O'nunla konuşmam lazım ama...\n            O'nu konuşturan seni dinliyor, burdan buyur\n\n            - Kimseden duymadığın ve kimseye söylemediğin bir şey olunca gel demişti\n            Buldun mu?\n\n            - Bulundu elhamdulillah\n            Hay Allah, gayb değil miymiş! Peki tatmîn oldun mu, mutmain misin artık?\n\n            - Bilemiyorum...\n            Bulduğun ile mutmain isen ne alâ, değilsen aliyyü'l-alâ. Bilinen, bilinmeyene\n            perdedir. Bulduğun mânidir henüz bulmadığına.\n\n            Nerde aradın, ne buldun?\n            - Kudreti âcizlikte, serveti fakirlikte, hayatı ölümde, varlığı yoklukta aradım. Ne\n            aradıysam kendimde imiş; ben değilsem de bulan o oldu.\n\n            Nedir suâlin odur kemâlin, suâlin kaldı mı?\n            - Bir eksiğim yok kimden ne isteyebilirim...\n\n            Ne zaman kaybetmiştin?\n            - Doğarken gaybettim öldükte bulundu\n\n            Kitabı bitirdin mi peki?\n            - Varlık yaprağını çevirince, kitap hatm olundu.\n\n            Ne kadar yol aldın?\n            - Bir ses duyuldu, duyanlar yol oldu:\n            O kadar git ki sende senlik kalmasın, eşyâda şeylik kalmasın, ilahta ilahlık kalmasın,\n            dahası; ikilik kalmasın ama sözü de edilmesin!\n\n            Tasavvufa \"merakım var\" derdin bitti mi?\n            - Tasavvuf bilmek değil bitmiş meğer\n\n            Peki neymiş çoğaldıkça seni eksilten o söz:\n\n            Her şey kendini tasdîk, zıddını eder inkâr\n            Sonsuzu ister kabul et sen, istersen inkâr\n\n            Aşk olsun canım benim\n            Olup durur, olup durur"
            }
          ]
        }
      },
      "id": 202101210946
    },
    {
      "article": {
        "header": {
          "date_value": "20 Oca 2021 23:02",
          "title": "İSİMLENDİRME",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/140040106_865042667591485_7727348953987505158_n_17866771658268883.jpg"
        },
        "main_article": {
          "quotes": [
            {
              "type": "baslik",
              "text": "İSİMLENDİRME"
            },
            {
              "type": "metin",
              "text": "[İSİMLENDİRME]\n            Ve insana bütün isimler yüklendi\n            [Kelâm-ı Kadîm'den]\n\n            İngilizce isim \"name\" kökeni Latince nomos, nâmûs...\n\n            Arapça \"gizliden gelen ses\" manâsına\n            n-m-s'den türeyen nâmûs, vahiy meleği Cebrail'in diğer adıdır: Nâmûs-ı Ekber\n\n            Çünkü kaynaktaki vahyi üst bilinçten yüzeye indirir; sınırsız manâ, sınırlı söze\n            dönüşür.\n\n            Yârdan bize gelmekte haber çünkü Harâbî\n            Bu bâd-ı seher dâimâ Cebrâilimizdir\n\n            Sonsuzu sınırlayınca bir ismi oluyor, herşey iken sâdece birşeyin ismi oluyor; bâtını\n            sınırsız Hak iken ten çerçevesinde halk olarak zâhir oluyor.\n\n            O halde hangi buz çözülse içinden su, hangi balon patlatsa içinden hava çıkar. Yâni\n            hangi harfi yoklasan manâsı Allah çıkar çünkü herşey herşeyle ve herşey Allah ile\n            irtibatlı:\n\n            Kelime manâyı boğan bir gömlek\n            Paralıyorum!\n            ALLAH ismi varken lugat ne demek\n            Karalıyorum!\n\n            İster karala ister parala farketmez:\n\n            Her şey kendini tasdîk, zıddını eder inkâr\n            Sonsuzu ister kabul et sen, istersen inkâr\n\n            Sözümüz yine aşk ile tâze can bulsun, eksiğimiz tamam olsun:\n\n            Aşksız âdem dünyâda belli bilin yok durur\n            Her biri, bir nesneye sevgisi var; âşık durur\n\n            Dünyâda peygamberin başına geldi bu aşk\n            Tercemânı Cebrâîl maşûkası Hâlık durur\n\n            Her yanda bir sâki\n            Her tarafta bir çalgıcı\n            Âhh her zerre bir Cebrâil\n\n            Aşk olsun cânım erenlerim..."
            }
          ]
        }
      },
      "id": 202101202302
    },
    {
      "article": {
        "header": {
          "date_value": "19 Oca 2021 22:11",
          "title": "NOKTAYA DÖNÜŞ ÂNI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "NOKTAYA DÖNÜŞ ÂNI"
            },
            {
              "type": "metin",
              "text": "[NOKTAYA DÖNÜŞ ÂNI]\n            Neye mi bakıyorum?\n\n            Romanya'da 20 sene hayvanat bahçesinde kaldıktan sonra doğaya salınan bir hayvan,\n            hayâlî hücresinde kendini hapse devam ediyor.\n\n            Ne mi görüyorum?\n\n            Bir ömür ördüğün \"beden-zihin evinde\" sonunda hapis kaldığından dert yanıyor:\n            \"Daralıyorum\" diyerek benden \"bir anahtar\" istiyorsun ya ey cân?\n\n            Bırak anahtarı, ne kapı var ne duvar, sınırı sen çizdin ve içerde olduğuna inandın,\n            şimdi bunu fark ettiğin anda içeri ve dışarı arasındaki mekan sınırı, geçmiş ve gelecek\n            arasındaki zaman sınırı siliniyor.\n\n            İçi ve dışı bir olan noktadır, evveli ve âhiri birleştiren şimdiki an'dır.\n\n            Merkez noktayı bulamayanlar, zam•an çemberinin etrafında dönüp durmaya mahkûm olurlar:\n\n            Sen seni bilmektir Pîr'e ülfetten garaz\n            Nokta'yı fehmeylemektir ilm ü irfandan garaz\n\n            Câhillerin yaptığı gibi, andaki noktayı çoğaltırsan, zaman döngüsünde bidolu hikâyen\n            olur.\n\n            Bir tâne mum, yansımış sayısız aynalara\n            Kır da zihin aynanı, hakîkî mumu ara\n\n            Her şey kendini tasdîk, zıddını eder inkâr\n            Sonsuzu ister kabul et sen, istersen inkâr"
            }
          ]
        }
      },
      "id": 202101192211
    },
    {
      "article": {
        "header": {
          "date_value": "19 Oca 2021 09:55",
          "title": "BİR İŞÂRET YETER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "BİR İŞÂRET YETER"
            },
            {
              "type": "metin",
              "text": "[BİR İŞÂRET YETER]\n            Fe eyne-mâ tuvellû fe-semme-vechullâh\n            Doğu da (doğuş mahalli: ruh) batı da (batış mahalli: nefs) Allah'a âit yüzlerin\n            açığa çıkması içindir. Nereye dönersen, Hak yüzüne dönersin.\n            [Bakara:115'den]\n\n            Kıblesi \"semme vechullah\" olanlar dâimâ huzurdadır ve \"çabasız saf\n            farkındalıkla\" günden ayân olan birliğe tanıklık eder:\n\n            ﻿Hak cihâna doludur, kimseler Hakk'ı bilmez\n            Onu sen senden iste, o senden ayrı olmaz\n\n            Her an her yerde hazır olanı bilmek isteyeni, şimdi değil yarın, burada değil cennette\n            diye oyalamayalım. İman şüphe, tâat noksanlık kabul etmez. Kalıp secdeye varıyor da kalp\n            varmıyorsa ona secde denmez. Kalp secdeye bir kez vardı mı başını ebediyen kaldırmaz\n\n            Tarîkat sırrından olmuşum âgâh\n            Okudum başımı başa baş oldum\n            Serâser görmüşüm vechullâhı\n            Yetmiş iki ile ben kardeş oldum\n\n            Ona bakar görmeden! Nereye dönse nazar [Bak.ara:115]\n\n            Karşılaşmak aynalaşmak ise insan dâimâ kendisiyle karşılaşır. Kendi özü, nereye baksa\n            kendi yüzünü görür. Ama kendini tanımayan, ne aradığını bilmeyen, aynalaştığı anda,\n            görüp durduğunu nasıl fark edebilir?\n\n            Şimdi duyacağın her şeyi duydun ammâ hakikatin etrafını koklayıp durarak, ikinci el\n            bilinçle hiçbir yere varamayacaksın!\n\n            Nihâyetinde zâten O'nun içinde bulunduğun anlaşılır yâni iş, başa döner! Devrâna\n            hayrân olarak seyir devâm eder.\n\n            Âlem ayna, yüzünü ne yana çevirsen yüzü aynen orada\n\n            O sana açmış durur dâim yüzün\n            Sen yitirmişsin ha ararsın izin\n            [Cenâbı Mısrî]\n\n            Doludur Hak ile âlem muhakkak\n            Nereye baksan anda görünür Hak\n\n            \"ALLAH’a ortak koşma\" emrinin bu iç yüzü\n            \"Nereye baksa HAKK’ı görür\" erenin gözü\n\n            Yolun senden geçerse kısa! Yoksa çok uzun\n            Su taş gibi donsa da, hep içindedir buzun\n\n            HAK:deniz RAB:çift ırmak Ten:küp Rûh:küpteki su\n            Suyu nereden içsen aynı formül doğrusu\n\n            Nereye dönerseniz, ALLAH’ın orda yüzü\n            Kâbe’nin içine gir! Diye anla bu sözü\n\n            Işık madde, Nûr mânâ, Hak O! Herşeye sızar\n            O'na bakar görmeden nereye dönse nazar\n\n            Güneş olmakta ara! Sen kulluk onurunu\n            Güneş nereye dönse, görür kendi nûrunu\n\n            Artık nereye dönsen, görürsün hep kendini\n            Kıble de Kâbe de Sen! İşte bu HANÎF DÎN'i\n\n            Sözde beden hapsinde YÛSUF! Özü her yerde\n            Beş duyu büyüsünden uyan! RÛH'una er de"
            }
          ]
        }
      },
      "id": 202101190955
    },
    {
      "article": {
        "header": {
          "date_value": "19 Oca 2021 06:48",
          "title": "DOLU•SUN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/137367523_3376387485803341_4156215808658277355_n_17884710922989362.jpg"
        },
        "main_article": {
          "quotes": [
            {
              "type": "baslik",
              "text": "DOLU•SUN"
            },
            {
              "type": "metin",
              "text": "[DOLU•SUN]\n            Beden bir tohum, dünyâdan âhirete doğacak bu tohumdur; ağaçtan maksat meyve, geriye\n            kalan odundur.\n\n            Zamanın tik-takları bu dün-yâ içindir sâdece, geçmişin ve geleceğin buluştuğu\n            an'daki 0 noktasını bilen, nokta olan için yârın bugündür, bayram sonsuz ömürdür.\n\n            Ölüm ve doğum aslında en büyük öğretmendir dersini eksiksiz anlatır ne var ki insanlar o\n            esnada sevinmekle ya da üzülmekle çok meşguldür.\n\n            Gelen gider, konan göçer; ölen, geriye dönmez. Doğan, geçmişini hatırlamaz. Ölen,\n            toprağın altına gömülür. Doğan, toprağın üstüne basar. Beden ölür, can ölmez. Her doğan\n            insan olamaz, her şehzâde tahta çıkamaz!\n\n            İnsan olmak için ölümü öldürmek, korkuyu korkutmak, ten kabuğunu soymak, zamana ve\n            mekana bağlayanlardan soyunmak gerek, sevgilinin elinden bir şerâb içmek, bir daha\n            susamamak, konuşamamak gerek:\n\n            Zaman iç duyu, mekân ise dış duyu\n            Aslını bulana dek gel git! Göz açık uyu\n\n            Bedende kim ahrete olmuşsa gebe\n            Kadehi başucunda bekler ebe\n\n            O kadeh sırça değil topraktır\n            Kurumaz toprağı hep ıslaktır\n\n            Yıkanır gözyaşımızdan o kadeh\n            Oyulur can taşımızdan o kadeh\n\n            İçi hicranlarımızla doludur\n            Dibi loştur! Ebedîyet yoludur\n\n            Her kenarında dudak yerleri var\n            Her cidârında ecel terleri var\n\n            Daha ağza götürürken dokunur\n            İçilirken ne duâlar okunur\n\n            Reddedilmez bu mübârek sâki\n            İçiyorken denir: \"Huve'l Bâkî\"\n\n            İlk yudumunda, çeker can bir iç\n            Son yudumunda, olur ten bir hiç"
            }
          ]
        }
      },
      "id": 202101190648
    },
    {
      "article": {
        "header": {
          "date_value": "19 Oca 2021 01:37",
          "title": "SEN SENİ BİL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/139776530_2775936859291297_2025172980436263315_n_17875435625152585.mp4"
        },
        "main_article": {
          "quotes": [
            {
              "type": "baslik",
              "text": "SEN SENİ BİL"
            },
            {
              "type": "metin",
              "text": "[SEN SENİ BİL]\n            İnsan, dışarı baktıkça içinde ayaklanan şeyler çoğalıyordu.\n            [M. Rilke]\n\n            Dışardaki bütün bu şamata, devâm eden bu zaman yanılgısı, bu dünyâ aldanışı kasden\n            koyuldu sahneye!\n\n            Bizi içimize çevirmek, zamandan ân'a geçirmek, dünyadan çıkarmak için dönüp duruyor\n            dıştan içe doğru hayâller, zanlar, yalanlar içten dışa doğru zuhûrât, yansıma,\n            projeksiyon.\n\n            O halde kendini tanımak için \"içimden ne yansıyor\" diye bakmadığında, gördüğün\n            her şey hayâl ve zandan ibârettir!\n\n            Bir ömür büyüttüğün \"ben olma alışkanlığı\"\n\n            Gerçekte \"ben\" dediğinin, bugüne kadar öyle olduğunu sandığın, belirli bir\n            eğitimi olan, belirli bir aileden gelen, belli başlı şeylere inanan veya inanmayan,\n            rüyaları olan, anıları, beklentileri olan, hafızada tutulan geçmişte birikmiş, güçlü bir\n            kimliği olan kimse olmadığının farkına var!\n\n            Olduğun şey, olduğunu düşündüğün şey, bunların her biri doğal hâlinin üzerine zihinden\n            giyindiğin şeyler!\n\n            Sahte olan, gerçek olanda erir. Musâ'nın gerçek yılanı, sihirbazların yanılgı\n            yılanını yutar, birliğe dâhil olduğunu hatırlatır\n\n            Bütün bu hikaye, aldanış yurdu olan dünyada yaşayan, zamanla iyi geçinen ama şimdiki ân\n            ile bir türlü uyuşmayan egonun illüzyon dolu hikâyesi\n\n            Oysa sende, bundan daha derinde değişmeyen bir hakikat var ve buna ulaşmak için zamanın\n            geçmesi gerekmiyor\n\n            Çünkü zaman, dünyada yaşayanın içinden geçiyor. O halde beklemeye gerek olmadığını fark\n            et, beklemek demek şimdiki an'dan habersiz olmak, zamanın ileri sarılmasını istemek\n            demektir. Beklemek \"ihtiyacım var\" demektir\n\n            Kendini tam anlayan, an ve zamlı an, zanlı an, zaman yanılgısını çözenin bir eksiği\n            yoktur, hâliye hiçbir şeye de ihtiyacı yoktur\n\n            Ben kimim?\n            Nerde yaşıyorum?\n            Zaman nedir?\n            An nedir?\n\n            İşte bu murakabeye devam eden, cevapları zihinle bulmaya çabalayan değil her şey\n            sustuğunda, içindeki sürgünden dinleyen kendine gelir\n\n            Bulduğu cevabı dışarda kimseye göstermez çünkü artık ne dışarda kimse ne dışarısı ne de\n            uyuyan kalır\n\n            HEL ETÂ\n            İnsan uzun bir zaman gelip geçirdi; bir şeyi fark eden değildi\n            [İnsan:1'den]\n\n            Bildirir erbab-ı irfana bu remzi HEL ETÂ\n            Bilmedinse vâdi-i heyhât'ta kaldın mutlakâ\n            Akl-ı küll'den onsekiz bin âlemi kıldın nümâ\n            Gel delâlet perdesin çâk eyleyi gör Mirâtâ"
            }
          ]
        }
      },
      "id": 202101190137
    },
    {
      "article": {
        "header": {
          "date_value": "18 Oca 2021 04:06",
          "title": "TAM SOYUN:YENİ GİYİN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/140345255_1651858345022763_7470859188870433520_n_17922328171519396.mp4"
        },
        "main_article": {
          "quotes": [
            {
              "type": "baslik",
              "text": "TAM SOYUN:YENİ GİYİN"
            },
            {
              "type": "metin",
              "text": "[TAM SOYUN:YENİ GİYİN]\n\n            - Tasavvufla uğraşıyorum ne tavsiye edersiniz?\n\n            Yakîni olmayan, kendinden doğmayan, kuru sözleri nakletmekle irfân bulunmaz...\n\n            Aşk ocağında \"cân\" olasın\n\n            Bir mumu gerçek er uyarsa sönmez\n            Mirâta taklîtle tahkîk bulunmaz\n            Taşıma su ile değirmen dönmez\n            Ona bir başlıca çay olmayınca\n\n            Yaşama başkalarınca ve önceden verilmiş bir anlamı üstlenmek, evvel biçilmiş donu giymek\n            zor değil, zor olan ona kendince ve yeniden anlam verebilmek, kendine göre yeniden\n            dikmek.\n\n            Her an yeni bir iş, oluş ve görünüşte olan Allah, tekrârı sevmez, kendi taklîdini bile\n            şirk sayar, aman dikkat!\n\n            Nevbet-i köhne-fürûşân dergüzeşt\n            Nev-fürûşânîm ü in bâzâr-ı mâst\n            [Cenâbı Mevlevî]\n\n            Eskimiş şeyleri satanların nöbeti geçti. Şimdi yeni şeyler söylemek lâzım...\n\n            Aşkın ile ben beni mahveyleyip\n            Senin ile sen oluben söylerim\n            Tâ elestten aşkının mesti idim\n            Şimdi nevbet değdi destân eylerim"
            }
          ]
        }
      },
      "id": 202101180406
    },
    {
      "article": {
        "header": {
          "date_value": "17 Oca 2021 07:49",
          "title": "GÜNDÜZ RÜYÂSI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/139583362_405668313845129_8591397274136157570_n_17957044522390975.jpg"
        },
        "main_article": {
          "quotes": [
            {
              "type": "baslik",
              "text": "GÜNDÜZ RÜYÂSI"
            },
            {
              "type": "metin",
              "text": "[GÜNDÜZ RÜYÂSI]\n            Gezip dolaştığı yerlerde, âşık kahvelerine muammâlar asan, halkı uyandıran baba\n            erenlerim bir gün Ankara’da bulunduğu sıralarda kahveye:\n\n            \"Kul görür, Allah görmez!\"\n\n            diye bir muammâ asmış. Tutucular şikâyet etmişler, tutmuşlar mahkemeye çıkarmışlar.\n            Huzurda hesap soranlara, \"Bizim hesâbımız görüldü\" demiş, görelim başka neler\n            demiş:\n\n            - Ben kötü bir şey demedim. Şeriata aykırı birşey de söylemedim. Astığım muammânın\n            cevabı \"rüyâ\" olsa gerektir. Zîrâ rüyâyı kul görür, Allah görmez!\n\n            Rüyâ, \"rü’yet\"den geliyor değil mi?\n            Rüyâ, görülüp geçilen şeyler.\n\n            Neler neler gelip geçmedi ki şu hayatta, sâdece geçenleri farkedenin yaşadığı gerçek\n            hayatta...\n\n            Oysa gerçeğin gözleri rüyâ görmez!\n            Bir defa 'uyanan' bir daha rüyâ göremez.\n\n            İnsan, bir tohum olan bedeniyle sahnede var görünmeye başladığında, ilk rüyâsı başlar;\n            sonrası her gündüz rüyâ, her gece rüyâ içinde...\n\n            Aç gözlerini, bu dünyâ sâdece bir rüyâ... duyunca kendine gelen bir güzelden duydum:\n\n            \"Bu âlemin cümlesi meditasyon sahâsı, gözümüz açık rüyâ görüyoruz...\"\n\n            Âlem sahnesinde, hayâl perdesinde \"ben-benim\" diyene defter açılıyor, hesap\n            başlıyor.\n\n            Rüyâysa bile hesâbı ödemeden çıkamazsın; hamamcı olduysan yıkanacaksın!\n\n            Yegâne varlığın üzerine giydiğimiz zehirli ve ölümcül beden-zihin kimliğinden soyunmak,\n            rüyâdan uyanmak, ikilik ve kişilikten kurtulmak demek:\n\n            Kim ki kendi varlığından geçti Hakk'ı var bilüp\n            Şüphesiz geçti sıratı bî-suâl ü bî-cevâb\n            [A. Mirâtî]"
            }
          ]
        }
      },
      "id": 202101170749
    },
    {
      "article": {
        "header": {
          "date_value": "17 Oca 2021 05:37",
          "title": "LÂ•KAYD•OL•ANLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/139657924_779890142618153_9172390340624136602_n_17952595372399832.jpg"
        },
        "main_article": {
          "quotes": [
            {
              "type": "baslik",
              "text": "LÂ•KAYD•OL•ANLAR"
            },
            {
              "type": "metin",
              "text": "[LÂ•KAYD•OL•ANLAR]\n            Lâ uhibbu'l âfilîn: Geçenleri sevmem\n            [Hz. İbrâhim]\n\n            Bana bir ârif-i billâh bu remzi eyledi izhâr:\n            Geçip gidenlere bağlanma dedi ister isen didâr\n            Bugün lâ-kayd ol ey âşık ki ferdâdan yok istifsâr\n            [A. Sâfî]\n\n            Secrets of Life: I don't mind what happens!\n            [J. Krishnamurti]\n\n            Kaybetti asrımızda ölüm eski hüznünü\n            Lâ-kayd olan mühimsemiyor gamlı bir günü\n            [Y. KEMAL]\n\n            Nâr-ı aşkın ile mest ü mahmûr olmuşuz\n            Lâ-kayd gezeriz bu dünya boştur bilmişiz\n            [A. Zıyâ]\n\n            Meseleleri mesele etmezseniz ortada mesele kalmaz.\n            [S. Demirel]\n\n            LÂ-KAYD: Kayıtsız, ilgisiz, dikkâtini boşta tutan, geçenlere takılmayan.\n\n            Geçmiş erenlerim \"olan biteni, konan göçeni umursamıyorum\" derken neyi\n            kasdetmiş olabilirler?\n\n            İç âlemde, bâtındaki hâlimle zâhirde olan bitenlerle işbirliği, uyum içinde tam bir\n            teslimiyet hâlinde olduğumu gösterir.\n\n            \"Ne olduğu\" aslında şimdiki anın içinde taşınan içeriktir. \"Olan\n            biten\" biricik ve eşsiz olan şimdinin, başka türlü olması mümkün olmayan anlık\n            görüntüsüdür.\n\n            Ne olduğuyla uyum içinde olmak, olanlarla içsel dirençsizlik, teslimiyet halinde\n            bulunmaktır. Bu teslimiyet olmazsa yâni içerisi ve dışarısı bir olmazsa tevhîd gemisi\n            yüzemez zaten.\n\n            Bu duruş aynı zamanda, hiçbir şeyi zihinsel olarak \"iyi-kötü\" şeklinde\n            tanımlamamak, etiket yapıştırmamak ve olanların sâdece oldukları gibi olmalarına izin\n            vermek demektir.\n\n            Peki bu durum, hayatımızda değişiklik yapmak için bir girişimde bulunamayacağınız\n            anlamına mı geliyor?\n\n            Elbette hayır, tam aksine eylemlerinizin temelinde, hareketin motivasyon kaynağı olarak\n            şimdiki anla uyum içinde olmak yatıyorsa, zâhiri halk, bâtını Hak olan yâni hayatın\n            yegâne yaşayanı Hayy ve devam ettireni Kayyûm olan hiç bir direnç (ego) olmaksızın\n            sizden de akacaktır ve artık eylemin sahibi, kendisine karşı konulması mümkün olmayandır\n            ve benim için kalem kırılmış, hesap kapanmıştır.\n\n            Bu zevke iştirâk eden yorumlarınızı bekleriz efendim...\n\n            Açıldı defter-i ehl-i melâmet kaydolan gelsin\n            Çekinen nâm u kayddan gelmesin, lâ-kayd olan gelsin"
            }
          ]
        }
      },
      "id": 202101170537
    },
    {
      "article": {
        "header": {
          "date_value": "16 Oca 2021 21:31",
          "title": "K•ARŞINDA•AYNA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/139987657_854644045311977_398022734197171713_n_17890236235858383.jpg"
        },
        "main_article": {
          "quotes": [
            {
              "type": "baslik",
              "text": "K•ARŞINDA•AYNA"
            },
            {
              "type": "metin",
              "text": "[K•ARŞINDA•AYNA]\n            Bu âlem sahnesinde, hayâl perdesindeki hikâye, bizim hikâyemiz, gizli hazîne olan\n            görünmeyen öz hâlimizin, her yüzden bilinmeyi sevmesi ile başlıyor.\n\n            Neresinden baksan bir aşk hikâyesi...\n\n            Çünkü aşk, göründüğünü, bilindiğini bilmektir. Sende, hiç kimsenin göremediğini gören\n            bir çift gözün bakışından sebepsiz mutluluk duymaktır, farkında olmaktır varlığın\n            sevincinin.\n\n            Kendinle başka bir sûrette karşılaşmadır ve o sûretlerin farkını unutturacak denli, iki\n            yay kadar hatta daha da yakınlaşmak, yan yana, yana yana ikilikten kurtulmaktır.\n\n            Göz bebeklerinin birbirlerinden kendilerini görmesi, kara delikten siyâh nurun\n            görünmesidir, birden ikinin silinmesidir aşk.\n\n            Ve aşk için karşılaşmak lâzımdır.\n\n            Mâdem âlem, seni sana gösteren bir ayna ve mâdem karşılaşmak aynalaşmaktır o hâlde insan\n            dâimâ kendisiyle karşılaşır.\n\n            Diğerleri diyerek karşılaştığın, karşında gördüğün için ayrı sandığın sensin zîrâ aynada\n            görünen, aynaya bakandır.\n\n            Karşılaştığın her kimse, dünya aynası tarafından yakalanmış, uçuşan anlık bir\n            görüntüdür, senin anlık yüzündür.\n\n            O hâlde tek gerçeği, kendi gerçeğini farket yâni her yüzünü kabul et, olanı affet,\n            olanca sev, sevil güzeller güzeli, bir eksiği•ne değmez bu hayat çünkü bir eksiğin yok!"
            }
          ]
        }
      },
      "id": 202101162131
    },
    {
      "article": {
        "header": {
          "date_value": "16 Oca 2021 19:06",
          "title": "DÂİM ZİKRİ BİLMEK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/139795998_901723717300363_2384726858365091848_n_18042207508304846.jpg"
        },
        "main_article": {
          "quotes": [
            {
              "type": "baslik",
              "text": "DÂİM ZİKRİ BİLMEK"
            },
            {
              "type": "metin",
              "text": "[DÂİM ZİKRİ BİLMEK]\n            Bilgi, dışımızdaki şeyleri görmek değil içimizde olanı hatırlamaktır.\n            [Platon]\n\n            Zikr kelimesi, doğduğu dilde, \"hatırlamak\" demek aynı kökten tezkire ise\n            \"bilet\" demek yâni seferi hatırlatıcı niteliği olan belge.\n\n            Şimdi bir adı \"Zikr' olan Kelâm-ı Kadîm'deki \"ne kadar az\n            zikrediyorsunuz?\" işâretlerini bir başka neş'e ile \"Hatırla Sevgili\"\n            diye okumak lâzım.\n\n            Çünkü insan, doğduğu dilde \"nisyan:unutuş\" kökünden gelir ve unutana\n            hatırlatmak lâzım gelir.\n\n            Kendi hakikatinizi, aslî tabiatımızı, zâten olduğumuz hâli hatırlamak; bunun üzerine\n            giydiğimiz zehirli ve ölümcül beden-zihin kimliğinden soyunmak için ilâhî bir emirdir:\n            \"Zikrullâh\"\n\n            Bir•gördüğü olmayan, elinde tesbih bulduğunu tekrâr eder durur oysa gizli sanıp\n            çağırmak, uzak sanıp bağırmak değildir zikrullâh.\n\n            Zikrin gerçeği, görenin gördüğünü hatırlaması dahası kim olduğunu hiç unutmaması; su\n            gibi, nefes gibi doğal olarak akmasıdır.\n\n            O hâlde kendini hatırla, zikret Hakk'ı her yerde, kalksın aradan perde: \"insan\n            olayım\" dersen\n\n            Tecellîden âgâh olan görür Hak cümle eşyâyı\n            Sıfât-ı yâr ile mevsûf olan anlar bu manâyı\n\n\n            Bilen keyfiyet-i zikri hayâlâta kapılmaz hiç\n            Ene-'l Hak narâsın vurur, gören zâtında Mevlâyı\n\n            Zikri bilen, gerçek erenler yürür sırrullâh ile,\n            birliktir her anda ol Allah ile, gece gündüz kâimdir zikrullah ile:\n\n            Zikrin Ali ola, makamın Mahmûd"
            }
          ]
        }
      },
      "id": 202101161906
    },
    {
      "article": {
        "header": {
          "date_value": "16 Oca 2021 01:48",
          "title": "KUŞLAR DA SUSAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "KUŞLAR DA SUSAR"
            },
            {
              "type": "metin",
              "text": "[KUŞLAR DA SUSAR]\n            Onlar, gökyüzünde süzülerek uçup giden kuşları görmezler mi? Onları tutan nedir?\n            [Mülk:19'dan]\n\n            Ne güzel şey, önemsiz gibi gözüken bir anda bile kendinde olmak. Öylesine basit bir işi\n            dahi önemseyip, kendini vererek dünyanın en önemli işi gibi yapmak, geriye dönüp\n            bakmadan, sonucunu beklemeden.\n\n            Rüzgarın, yağmurun, suyun, denizin, göğün ve toprağın nefesinin farkında olmak.\n\n            Kendini hem bu dünyânın bir uzvu gibi ona ait ve içkin hem de cennet kuşu gibi, hür ve\n            aşkın olmak ne güzel...\n\n            Sonra kuşları düşünüyor kuş yanım; aman yakalanmayayım... Hangi kuş yakalanmak ister ki?\n\n            Cennet kuşu, yalnızca onu yakalamayacak olan ele konarmış.\n\n            Âşığın biri, son nefesini verdiğinde son sözleri okunmuş, can kuşuna dokunmuş:\n\n            \"Ben bir kuşum, bu vücutsa benim kafesim. Şimdi onu dünyâda yâdigâr bırakarak\n            uçuyorum...\"\n\n            İçinde \"kuşlar, kar ve özgürlük\" olan uçabilen cümleler kurmak istiyorum. Ama\n            her söz binâsı, sessizliğin boşluğuna sınır oluyor, kanadımı bağlıyor; utanıyorum,\n            susuyorum..."
            }
          ]
        }
      },
      "id": 202101160148
    },
    {
      "article": {
        "header": {
          "date_value": "16 Oca 2021 00:32",
          "title": "KUŞLARA SERBEST",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/139028939_111839367500588_3012817248750050064_n_17886975241943218.jpg"
        },
        "main_article": {
          "quotes": [
            {
              "type": "baslik",
              "text": "KUŞLARA SERBEST"
            },
            {
              "type": "metin",
              "text": "[KUŞLARA SERBEST]\n            Now, when I know I am not a body, the body may be there or may not — what difference\n            does it make? The body-mind is like a room. It is there, but I need not live in it all\n            the time.\n            [N. Maharaj]\n\n            Şimdi, beden olmadığımı bildiğimde, beden orada olabilir veya olmayabilir de... Hoş, bu\n            neyi değiştirir ki?\n\n            Beden-zihin bir oda gibidir. Orada duruyorsa da her zaman içinde yaşamam gerekmiyor ya!\n\n            Kafeste doğan kuşlar, uçmanın bir hastalık olduğunu düşünürler.\n\n            Oysa kuşlara serbest...\n\n            Zihin halktır, beden ise Hak!\n            [Şeyhü'l Ekber]\n\n            Beden, sonsuzluk kapısı olan insanın doğumu için tohumdur.\n\n            Âlemlerden maksat, bir kâmil insanı meyve vermesi, insandan maksat ise \"o\n            demin\" gelmesidir.\n\n            O halde zamanın eskittiği beden ve zihin yükünü neden taşıyasın? Bir geçmişin olduğuna\n            inandığın sürece uyanamazsın.\n\n            Bu dar odanın içinde daha ne kadar hapis kalacaksın, öleceksin yâ hû!\n\n            Mâdem bu dünya hayatı sâdece bir oyun bir eğlence [Ankebût:64'den]\n\n            Oyun, oynandığı anda güzeldir.\n\n            Eski filmleri izlemekten sıkılmadın mı güzeller güzeli, 3 gün önceki ve 3 ay sonraki\n            nefes yok!\n\n            Dem, bu demdir...\n\n            Şu gelen tâze nefes, sâdece şimdi ve burada ateşleniyor, bunu bilmek kafesin kapısını\n            açıyor...\n\n            Bir kalbin var; uçsuz bucaksız gökyüzünden hatırla ve \"kuşlara serbest\"\n            unutma..."
            }
          ]
        }
      },
      "id": 202101160032
    },
    {
      "article": {
        "header": {
          "date_value": "29 Mar 2021 22:12",
          "title": "NEFES NEFESE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/166439108_734121803949125_1624531814715048770_n_18109925095214624.jpg"
        },
        "main_article": {
          "quotes": [
            {
              "type": "baslik",
              "text": "NEFES NEFESE"
            },
            {
              "type": "metin",
              "text": "[NEFES NEFESE]\n            Anla hem•an bir sözdür\n            Yokuş değildir düzdür\n            Âlem kamu bir•yüzdür\n            Gören ânı hayrân imiş\n            [Cenâbı Mısrî]\n\n            Söz birdir, kimden ne duyarsan Kelâmullah'tan gayrı kelâm yoktur.\n\n            Yüz birdir, kimde ne görürsen Vechullah'tan gayrı yüz yoktur.\n\n            Biri bin gösteren aynadaki yansımalarıdır. İsmi ve sıfatı çoğaldı diye zâtın çoğalması\n            icâb etmez. Dalgaların çoğalması denizin çoğalmasını gerektirmez; deniz birdir.\n\n            Gerek bâtında gerek zâhirde gerek sıfatlarda, gerek fiillerde, zâtı yegâne olandan\n            başka, öteki, ayrı bir vücûd-varlık yoktur.\n\n            Bütün mükevvenâtta devran eden tek bir varlık vardır; vücûdu birdir.\n\n            Bu tek vücutta görme, duyma, dokunma, tatma, koklama, düşünme eylemleri var. Ayrı ayrı\n            gören, duyan, dokunan, tadan, koklayan, düşünen fâiller yoktur!\n\n            İşte bu vücûdum şehrinde bir azânın baş kaldırıp tek başına \"Benim Ben!\"\n            demesi olacak iş değildir. Her bir azâ, vücudun emrinde, \"ben\" demeden\n            eylemededir.\n\n            Bu gerçeğin farkında olmayan var değildir ve dahi farkında olmadığı an, yaşama dâhil\n            değildir.\n\n            Çerçeveli din kültürü ve hayat bilgisi değil apaçık hayat, bağlar çözüldüğünde, yükler\n            boşaldığında, ilâhî isimlerin \"benliksiz\" ve \"farkındalıklı\" olarak,\n            insanda can bulmasıyla ve ancak tevhîd zevki ile yaşanır vesselâm\n\n            Hiç bir şey yoktur abes\n            Var olan her şey enfes\n            Zevk eyle nefes nefes\n            De Allah, Allah, Al...\n            Zihnindir demir kodes\n            Aşk-ı Mevlâ ile es\n            Hem aradan kalkar nefs\n            De Allah, Allah, Al...\n            Dinle âlemde tek ses\n            De Allah, Allah, Al...\n            Bu ândır bezm-i elest\n            De Allah, Allah, Al..."
            }
          ]
        }
      },
      "id": 202103292212
    },
    {
      "article": {
        "header": {
          "date_value": "29 Mar 2021 05:08",
          "title": "ZEVK MESELESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/166671231_792518118137272_156185087801624986_n_17892860959923083.mp4"
        },
        "main_article": {
          "quotes": [
            {
              "type": "baslik",
              "text": "ZEVK MESELESİ"
            },
            {
              "type": "metin",
              "text": "[ZEVK MESELESİ]\n            Bilinç, zekanın, anlayışın ta kendisidir.\n\n            Soru soran cevaptan tamamen boş olduğu halde ne vakit bilince bir soruyla yaklaşsa, soru\n            son nefesini verdiğinde, kendimizi evrensel cevapta buluruz; cevap biziz. Bütün cevaplar\n            tek bir sessizlik ânında orada hazır.\n\n            Bir duygunun ardından bilince, farkındalığa gidersek, o duygu son nefesini verdiğinde,\n            cevap sevgi ya da mutluluktur. Bilinç kendini sevgi ya da mutluluk olarak deneyimler; bu\n            onun kendi doğal parfümüdür.\n\n            Doğal olarak bir duyu algısını takip edersek, dışardan gelen bu algı son nefesini\n            verdiğinde, bilinçten gelen, farkında olduğumuz yanıt; güzelliktir.\n\n            Anlayışın bilincin entelektüel yönü olduğunu, sevginin bilincin duygu yönü olduğunu ve\n            güzelliğin bilincin algısal yönü olduğunu zevk edebiliriz.\n\n            Bir sanat eseri, bizi bu algı yolculuğuna çıkaran, türlü unsurlardan oluşan bir\n            nesnedir. Bizi bir duygu, düşünce ve algı karmaşasına götürür ve bir noktada çeşitli\n            unsurların kalabalığından geçtiğimiz bir noktada, sessizliğin koynuna bırakır bizi...\n\n            Zihin sessizleştiğinde, bilme iddiasından vazgeçip bütün yüklerinden boşaldığında,\n            varlığımızın özü olan bu görünmez kaynaktan, o anda neyi bilmemiz gerekiyorsa, tam\n            olarak onu alırız, elbette eğer gerçekten bilinmesi gereken bir şey varsa...\n\n            99 kere düşünüyorum ve gerçekten hiçbir şey bulamıyorum. Düşünmekten yorgun düşünce,\n            düşünmeyi bırakıyorum... Sessizliğin içinde yüzüyorum ve gerçek bana geliyor.\n            [A. Einstein]\n\n            Bu şekilde yaşamak, zihnin bu sessizliğinde, evrensel uyuma açık yaşamak, tevhidi zevk\n            etmek demektir.\n\n            O, her an yeni bir iş, oluş, görünüş yaratım hâlinde, başka bir tecellîdedir.\n            [Rahmân:29'dan]\n\n            Her an mutluluk, her an mucize, keşif, yenilik, her an tâze bir tecellî vardır; usanmak\n            ne mümkün...\n\n            Bu bir kere anlaşılığında gerisi çok kolaydır. Hem bu deneyime sahip olmak için kendini\n            gerçekleştirmeye de gerek yok; zâten varmak istediğin yerdesin.\n\n            Sâdece işitip dinleme\n            Uyup eyle güzeller güzeli..."
            }
          ]
        }
      },
      "id": 202103290508
    },
    {
      "article": {
        "header": {
          "date_value": "29 Mar 2021 02:08",
          "title": "İLK ADI(M): BEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/165596627_271831287758590_3658405632054672347_n_17927448118505934.jpg"
        },
        "main_article": {
          "quotes": [
            {
              "type": "baslik",
              "text": "İLK ADI(M): BEN"
            },
            {
              "type": "metin",
              "text": "[İLK ADI(M): BEN]\n\n            İngilizce I\n            Almanca ICH\n            Arapça ENE\n            İbranice Ani\n            Sanskritçe Ahaṃ\n            Latince Egó\n\n            Türkçe BEN, kendim hepsi aynı: bilinç sâhibi olan insanı, öteki varlıklardan ayıran!\n            kişiliği oluşturan unsur.\n\n            Gerçekten her \"ben\" diyenden \"ben\" diyen varlığın sâdece\n            \"O\" olduğu idrâkine henüz varmamış kendi bir \"şey\" sanan kimselerin,\n            kendisi için tasavvur ettiği sahte kimlik.\n\n            Mutlak varlığın anlık görüntüsü olarak \"bir insan\", spesifik bir lokal\n            beden-zihin kompleksi aracılığıyla hareket eden, sürekli değişen biyolojik bir\n            organizmadır.\n\n            Bu yüzden, değişen bir akış halindeki insan varlığını, sabit bir nesneye işâret eden\n            \"isim\" ile karşılamak yerine bir sürece işâret eden akıcı bir \"fiil\"\n            olarak, daha doğru bir şekilde tanımlayabiliriz.\n\n            Hakikatte de ben-öteki, özne-nesne, enerji-madde canlı-organizma, bireysel-evrensel ayrı\n            nesneler (İSİM) olmaktan ziyâde bir sürecin (FİİL) kutuplarıdır.\n\n            Ben, zata ait isimdir. Cümlede \"Ben\" den sonra gelecek her şey ancak zâtı\n            niteleyen sıfatlar olacaktır. Bu yüzden mutlak varlık, Eski Ahit'te kendini şöyle\n            tanımlar:\n\n            Ehyeh Asher Ehyeh:\n            \"Ben olan Ben\"\n\n            Kelâm-ı Kâdîm'inde:\n            Huvallahullezi lâ ilâhe illâ HÛ\n            \"O Allah ki O kendinden başka (ilâh) yoktur\"\n\n            Canlı kitap olmuşlar dilinde:\n            Yâ men Huve HÛ\n            \"O olan O: Nasılsa Öyle\"\n\n            Zâtını yâni her şeyi kapsayan varlığını, sıfat kullanmadan yine zâtıyla târif eder.\n\n            Zâtını sıfatlara, kalbini, gelip geçen şeylere yapıştırma. Gönlünü, açık ve boş tut ki\n            büyüklüğün küçük kaldığı \"O görünmez bilinmez\" ile dolabilsin. Kalbin\n            mutluluktan dolup taşınca artık O'na istediğin adı ver; Mutluluk, Sevgi, Gönül,\n            Tanrı... İsim gürültüden başka nedir ki! Her isim, göklerin ihtişâmını bizden gizleyen\n            bir sis gibi...\n            [GOETHE]\n\n            İşitecek kulağı olana, varlığın sevincinden bir müjde:\n\n            Kim bin kere \"İhlâs Sūresi\" okursa, kendini Allah'tan satın almış olur.\n\n            Buyrun kendi kitabımıza bir kez kulak verelim:\n\n            Mutlak varlık, sonsuz ve sınırsız olan, her şeyi kapsayan Allah, tek bir bütündür,\n            parçalardan bir araya gelmez, parçalanmamıştır ki!\n\n            Boşluktaki, şekilsizlikteki sonsuz ihtimâli, vücud giyinen hiçbir varlık ifâde edemez.\n\n            Hiçbir nota tek başına, boşluğun zenginliğini, sessizliğin parfümünü taşıyamaz vesselâm."
            }
          ]
        }
      },
      "id": 202103290208
    },
    {
      "article": {
        "header": {
          "date_value": "29 Mar 2021 01:06",
          "title": "YENİDEN BAŞLASAM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/165923360_435887937700316_5875575390826955608_n_17902686175754175.jpg"
        },
        "main_article": {
          "quotes": [
            {
              "type": "baslik",
              "text": "YENİDEN BAŞLASAM"
            },
            {
              "type": "metin",
              "text": "[YENİDEN BAŞLASAM]\n            Eğer, yeniden başlayabilseydim yaşamaya\n            İkincisinde, daha çok hata yapardım\n            Kusursuz olmaya çalışmaz, sırtüstü yatardım\n\n            Neşeli olurdum, ilkinde olmadığım kadar\n            Daha çok riske girerdim\n            Seyahat ederdim daha fazla\n            Daha çok güneş doğuşu izler\n            Daha çok dağa tırmanır, daha çok nehirde yüzerdim\n            Görmediğim bir çok yere giderdim\n            Dondurma yerdim doyasıya ve daha az bezelye\n\n            Hiçbir yere yanında termometre, su, şemsiye ve paraşüt almadan gitmeyen insanlardandım\n            ben\n            Yeniden başlayabilseydim eğer, hiçbir şey taşımazdım\n\n            Eğer yeniden başlayabilseydim\n            İlkbaharda pabuçlarımı fırlatır atardım\n            Ve sonbahar bitene kadar yürürdüm çıplak ayaklarla\n            Bilinmeyen yollar keşfeder, güneşin tadına varır\n            Çocuklarla oynardım, bir şansım olsaydı eğer\n            Ama işte, ama işte...\n            [J. L. BORGES]\n\n            Ama işte, ama işte... Sus biraz\n            İki kelime arasında dur ve dinle(n) biraz\n            Sesten değil sessizlikten anla biraz\n            Al sana bir şans daha! Geç başa biraz\n            Dünya bir gündür; o gün bugün! Yaşa biraz\n\n            Bir•az değilmiş meğer..."
            }
          ]
        }
      },
      "id": 202103290106
    },
    {
      "article": {
        "header": {
          "date_value": "29 Mar 2021 00:15",
          "title": "TUTUNA TUTUNA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/165720700_527372935330988_2293757343671717845_n_17905007506793891.jpg"
        },
        "main_article": {
          "quotes": [
            {
              "type": "baslik",
              "text": "TUTUNA TUTUNA"
            },
            {
              "type": "metin",
              "text": "[TUTUNA TUTUNA]\n            - Kendimi çok zayıf hissediyorum. Ego kontrolü nasıl kazanılır?\n\n            Öncelikle, sen olduğunu sandığın \"kişi\" olmadığını iyice bir anla!\n\n            İnşâ edilmiş bir kimlik, deneyimlerin toplamı olarak hafızada tutulan ölümlü bir\n            \"kimse\" değilsin sen!\n\n            Olduğunu sandığın şey, \"ben olma alışkanlığı\" sadece bir yanlış anlaşılma,\n            maddeye dâir asılsız bir bâtıl inanç.\n\n            Şunu da tertemiz anla; sen, bir ana babadan doğmuş değilsin ve kesinlikle ölmeyeceksin.\n\n            Kullandığın arabanın modeli geçebilir ki bu da giyindiğin bedenin eskimesiyle aynı\n            şeydir. Eğer arabaya yapışırsan yerin hurdalık olur; anla artık!\n\n            Bir tırtıl nasıl yürür?\n            - Tutuna tutuna...\n\n            Ha işte ego da önce başka bir yere tutunduktan sonra mevcut tutamağını bırakan bir\n            tırtıl gibidir.\n\n            Bir diğer ifadeyle ego, önce başka bir nesne, ilişki ya da faaliyetle bir güzel\n            özdeşleştikten sonra şu an yapıştığı şeyi bırakır, yani ancak kendi \"sanal\n            varlığını\" garantiye aldıktan sonra bir öncekini terk eder.\n\n            Onun gerçek doğası, ancak nesneler ya da düşüncelerle olan bağı ve teması kesildikten\n            sonra fark edilebilir.\n\n            Bir formdan mahrum olan hayâlet meşrep ego, ancak bir forma tutunarak varoluş\n            kazanabilir; bu formda tutunmaya devam ederek varlığını idâme ettirir.\n\n            Tutunduğu formlardan beslenip semirerek iyice gelişip serpilir; bir formu bırakır\n            diğerine tutunur fakat peşine düşülüp ne olduğu nerede vatan tuttuğu iyice\n            araştırıldığında pufff... uçarak kaybolur.\n\n            Tüm düşüncelerin ilki ve en önemlisi, diğer düşüncelerin boncuk misâli dizildiği bir\n            iplik gibi, her insanın zihnindeki ilk.el düşünce \"ben\" düşüncesidir.\n\n            Eğer \"ben bedenim\" formundaki bu 1. şahıs, yani ego var olursa 2. ve 3.\n            şahıslar da peşisıra görünecek, ben-sen-o ayrı gayrı olacaktır.\n\n            \"Ben kimim?\" sorusu araştırıldığında 1. tekil şahıs yok olacak, arkası\n            gelmeyince 2. ve 3. şahısların da varlığı sona erecek, ayrılık bitecektir.\n\n            Nihâyetinde TEK.BİR olarak \"ne isek O\" kendiliğinden bir güneş misâli\n            parlayacaktır.\n\n            Nasıl ki bir bedende göründüğümüzde ilk ortaya çıkan düşünce \"BEN\" olduğu\n            gibi, ortadan kaybolan son düşüncenin de \"BEN\" olduğu gerçeğinin üstü er•geç\n            açılacaktır (dis-cover) vesselâm..."
            }
          ]
        }
      },
      "id": 202103290015
    },
    {
      "article": {
        "header": {
          "date_value": "28 Mar 2021 18:07",
          "title": "ÖZ.CÂN İLE BİR AKIŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "ÖZ.CÂN İLE BİR AKIŞ"
            },
            {
              "type": "metin",
              "text": "[ÖZ.CÂN İLE BİR AKIŞ]\n            \"Eskiden kim olduğumu hatırlamak gittikçe zorlaşıyor\" diye söylendi kendi\n            kendine, “bugün kim olduğumu bulabilmemin önündeki en büyük engel de bu!”\n            [G. ÖZCAN]\n\n            Bir geçmişi olduğunu düşündükçe, kendini bir \"şey\" sandıkça bu beden beşiğini\n            sallamaya devam eder insan zihninde...\n\n            Her an yeniden doğan tâze bir can, yeni bir insanız. Daha iyi ya da daha kötü olmaktan\n            çok daha başka bir insan, dahası...\n\n            Silinebilir mürekkeple yazılan bir yazı gibi aslında bu yönüyle hayatımız. Hafıza olmasa\n            ayrı parçayı bütüne bağlayan hiç bir irtibatımız kalmayacak büsbütün duracağız.\n\n            Dolayısıyla da bir yerden bir yere akan bir hikayemiz, bütünden ayrıldığımız yer\n            olmayacak.\n\n            \"Benim Hayatım\" dediğimiz şey, aslında o tek ‘an’ın hikaye ile kurduğu o\n            irtibatla anlamını kazanıyor.\n\n            Hatırlamıyor olsaydık, bir seyirden, bir hikayeden, her şeye derinlik katan bir\n            geçmişten söz edemezdik.\n\n            Yaşar ve unutur, hayatımızı tek bir anın içinde yaşamaya mahkum olurduk. İşin aslı da\n            öyle zaten!\n\n            Aslında yaşadığımız her şey bir tek anın içinde... Bize öyle değilmiş hissini veren\n            hatırladıklarımız... Yani hafızamız, yaşadıklarımızdan zihnimizde biriktirdiklerimiz,\n            bize yapışanlar!\n\n            Bir zihinsel kayıtlamadan söz ediyoruz yani. Peki biz mi yapıyoruz bunu, komuta\n            ettiğimiz bir kayıt cihazı mı var, bir tuşa mı basıyoruz yaşadıklarımız hatırımızda\n            saklı kalsın diye.\n\n            Yapmıyoruz bunları... Kendi kendine oluyor, bizim dışımızda yaşanan şeyleri kayıtlayan\n            bir merkezi sistem var. İnsanın yaşıyor olduğuna dair tek kanıtı bu, yani\n            hatırladıkları...\n\n            Bir film şeridi gibi geçiyor ya hani bazen gözümüzün önünden, işte o! İçimizde yer tutan\n            bir hayalden söz ediyoruz aslında. Bir tek anın, bir ucu sonsuza bağlanan hafızasından.\n\n            Unutmaya bu kadar meyyal yaşarken, ne ile irtibatımızı zayıflattığımızı ara sıra\n            düşünmeliyiz belki de.\n\n            Hafızada yer tutan deneyimlerimin toplamı değilsem: \"Ben kimim?\"\n\n            Bir farkım var mı ötekinden...\n\n            Neyi unuttuğumuzu bir kere hatırlamak yetecek aslında \"zikr-i dâim\" için...\n\n            Bütün bunlardan sonra noktanın cümlenin başına mı, yoksa sonuna mı konduğunu bir daha\n            düşünmek gerekmez mi güzeller güzeli?"
            }
          ]
        }
      },
      "id": 202103281807
    },
    {
      "article": {
        "header": {
          "date_value": "28 Mar 2021 03:18",
          "title": "SESSİZLİĞİN PARFÜMÜ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/163979934_897532814357266_3908468845396247270_n_17950048930438712.mp4"
        },
        "main_article": {
          "quotes": [
            {
              "type": "baslik",
              "text": "SESSİZLİĞİN PARFÜMÜ"
            },
            {
              "type": "metin",
              "text": "[SESSİZLİĞİN PARFÜMÜ]\n            Bir çiçek gördüğünüzde sâdece görmek vardır.\n\n            \"Bir çiçek görüyorum\"\n            dediğinizde işin içine bir kavram giriyor.\n\n            \"Çiçeği gördüm\"\n            dediğinizdeyse bu da bir kavram ve gerçek, zihin filtresinden geçmeye, dağılmaya\n            başlıyor:\n\n            \"Çiçeği görüyorum ve şu türe ait bir çiçektir\"\n\n            Çiçeğin nitelikleri, sıfatları ortaya çıktığında, değerlendiren, karşılaştıran,\n            tanımlayan zihindir.\n\n            Hâliyle gören ve görülen, özne-nesne ilişkisi vardır. Oysa doğrudan, saf gözlem ânında\n            özne-nesne ilişkisi, ikilik yoktur.\n\n            Gerçekten saf görme, doğrudan görme olduğunda, bunun nasıl hissettirdiğine dikkat edin.\n\n            Deneyim kendi doğallığında, deneyimlenen ve deneyimlenen olarak iki parçaya ayrılmaz.\n            Bölünemez, isimlendirilemez, tam bir bütündür!\n\n            \"Aşk ve güzellik\" bu gerçeğin farkına varıldığında, bütünlük hissedildiğinde\n            bu deneyime verilen isimlerdir. Hem bunlar, öyle bazı deneyimlere has aşkın koşullar\n            değil, bütün deneyimlerin içkin doğal parfümüdür.\n\n            Sabah kalktınız ve ilk iş pencereye koştunuz, camı açtınız:\n\n            Evrenin nefesinin içinize dolmasını izliyorsunuz, gök mavisi, dal yeşili göz kırpıyor,\n            bir kuş tüyü yere düşüyor...\n\n            Henüz yorum yapmadığınız o bir kaç saniye içinde sessizliğin parfümünün yayıldığının\n            farkında mısınız?\n\n            Bu nasıl çerçevesiz bir özgürlük\n            Bu nasıl bir tarifsiz neşe...\n\n            İşte bu enerjinin tadını çıkarın o ânın içinde eriyin.\n\n            Muhtemelen biraz sonra \"hava da soğukmuş, bu gürültü de ne, o kuşlar güvercin\n            mi\" diyen sinyal bozucu devreye girecek ve gündüz rüyâsı başlayacaktır.\n\n            Oysa en bakımlı bahçedir sessizlik ve meyvesinde beni benden alan bir esans var:\n\n            Sessizliğin Parfümü"
            }
          ]
        }
      },
      "id": 202103280318
    },
    {
      "article": {
        "header": {
          "date_value": "27 Mar 2021 22:03",
          "title": "KISACA FİLM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/165683741_284482369867738_1712562284373895165_n_17926375648526932.mp4"
        },
        "main_article": {
          "quotes": [
            {
              "type": "baslik",
              "text": "KISACA FİLM"
            },
            {
              "type": "metin",
              "text": "[KISACA FİLM]\n            Hepimizin aynı dünyayı deneyimlemesinin yâni ortak yaşam alanının nedeni, mutlak\n            bilincin dışında olduğu görülen maddeden yapılmış \"dışarda bir dünya\" olması\n            değildir.\n\n            Dışın içe hayâlâtı:\n            Evren<Madde<Beden<Zihin<Bilinç\n\n            Bunun nedeni, sonlu zihinlerimizin her birinin aynı sonsuz (latîf:süptil) bilinç içinde\n            çökeltilmesi, yoğunlaşmasıdır. Çünkü zihinlerimiz, ortak dünyayı paylaştığımızı\n            hissettiğimiz aynı bilinci paylaşıyor.\n\n            İçin dışa zuhûrâtı:\n            Bilinç>Zihin>Beden>Madde>Evren\n\n            Filmi tersine çevirdiğinde işler düzeliyor.\n\n            Bir rüyadan uyandığımızda, rüyada asıl kendimiz olmadığımızı, aksine tüm rüyanın\n            içimizde gerçekleştiğini anlıyoruz. Benzer şekilde, günlük yaşamın uykusundan, gündüz\n            rüyasından uyandığımızda, bilincin bedende olmadığını ancak tüm bedenin, zihin ve\n            dünyanın bilinçte olduğunu keşfederiz.\n\n            İşte bu tam bilen peygamber sözüdür:\n\n            Uyku ölümün kardeşidir ve insanlar uykudadır; ölünce uyanırlar!\n\n            İsimlere takılmayın hepsi hepsi isimleneni doğru anlamamız için bir işaret; sonsuz\n            bilinç, saf farkındalık, mutlak varlık din dilinde tanrı olarak biliniyor; yeter ki\n            bilinsin; bir bilinsin..."
            }
          ]
        }
      },
      "id": 202103272203
    },
    {
      "article": {
        "header": {
          "date_value": "27 Mar 2021 20:38",
          "title": "BAĞÇENİN ÖTESİNDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/165947972_1170296983384167_6617855098979161971_n_17843809958561040.jpg"
        },
        "main_article": {
          "quotes": [
            {
              "type": "baslik",
              "text": "BAĞÇENİN ÖTESİNDE"
            },
            {
              "type": "metin",
              "text": "[BAĞÇENİN ÖTESİNDE]\n            Kayıp kayıp düştüğümüz bir muz kabuğudur; kendimizin \"ayrı-nesne: parça\"\n            olduğuna dâir ölümcül inancımız.\n\n            Ben oturduğum sandalyeyim\n            Ben giyindiğim gömleğim\n            Ben bindiğim arabayım\n\n            diye pek düşünmeyiz ama bu filmi izlemeye içinde başladık diye:\n\n            \"Ben bu bedenim ve gerisi ben değilim\"\n            inancına ölesiye bağlıyız.\n\n            Deneyimlerimizin bir parçasını, doğrudan bütün olarak tanımlıyoruz. Nesne ve özneyi\n            karıştırıyoruz\n\n            Bir illüzyonun bozulması için fark edilmesi yeterlidir zîra aldatıldığını anlayan,\n            alışverişe ânında son verir, hemen anlaşmayı bozar\n\n            İşte sonsuza incelmek için basit bir reçete:\n\n            Ânın getirdiği, taze ve yeni ne varsa onu kabul edin. Her görünümünün, bir sonraki\n            görünümle serbestçe değiştirilmesine, içinizden akmasına izin verin, güzellikle\n            salıverin\n\n            Herhangi bir görüntüye bağlı kalmayın. Cennet Bahçesi'nden düşüş, gerçek\n            merkezimizi, varlığımızı unutarak, nesneler tarafından çekildiğimizde gerçekleşir.\n\n            Nesnelere yapıştığımızda, ya onları tutmak istediğimiz için ya da onlardan kurtulmak\n            istediğimiz için bahçeden düşeriz.\n\n            Nesneler, şeytanın (ayrılık-ikilik-uzaklık) cazibesidir. Kendimizi nesnelerden\n            kurtardığımızda, cennete (birlik bahçesi) geri dönüyoruz.\n\n            Bazen bir duygu veya düşüncenin içinde sıkışıp kalırız. Asıl engel bu duygulardan\n            kurtulmak, yok etmek istemektir. Bu yüzden dikkatimiz, enerjimiz bu özel duyguya tutsak\n            olur; işte gene algılanan bir nesneye yapıştık ve şeytanın tuzağına düştük. Sadece\n            tuzağa düştüğümüzü kabul etmek bile bizi ondan kurtarır.\n\n            Algılayan Ben'i, algılanan bir nesne, ilişki, faaliyet, duygu veya düşünce ile\n            sabitleyince cennetten düşmüş oluyoruz. Ben saf ve özgür, açık ve boş olunca,\n            Ben'siz kalınca cennetteyiz.\n\n            Şimdi kitabı bir daha okuyalım kendimizden:\n\n            Âdem'i tarihi bir şahsiyet olarak düşünmeyi bırakalım; bu bizim hikâyemiz ve\n            cennette başlıyor. Cennetten düşerken geçtiğimiz altın kapı ile cennete dahil olurken\n            geçeceğimiz kapı aynı kapıdır.\n\n            \"O ağaca yaklaşma\" bir nesneye yapışma sözüne uymayınca dünyaya düşmüş\n            görünüyoruz ve \"cennetten niçin düştük\" problemi çözüldüğünde, asıl yerimize\n            dönüyoruz arada biraz ayrılık ateşiyle yanmışsak n'olmuş.\n\n            Ata yurdumuz yâ hû bizi kim men edecek cennetten."
            }
          ]
        }
      },
      "id": 202103272038
    },
    {
      "article": {
        "header": {
          "date_value": "27 Mar 2021 00:17",
          "title": "BERÂT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/165162741_832179434312275_4680456894443335658_n_17899771336896686.jpg"
        },
        "main_article": {
          "quotes": [
            {
              "type": "baslik",
              "text": "BERÂT"
            },
            {
              "type": "metin",
              "text": "[BERÂT]\n            - Ego'dan kurtulmak, tam berât için ne yapılabilir?\n\n            Borçtan aklanma, bağdan kurtulma, yükten boşalma\n\n            Öncelikle Ego'nun ne anlama geldiğini çok iyi anlamalıyız:\n\n            Bilinci, yalnızca beden-zihin organizmasıyla özdeşleştiren herhangi bir duygu veya\n            düşünceye atıfta bulunmak için \"ego\" kelimesini kullanıyoruz\n\n            Aslında bu haliyle ego \"cehalet\" ile eşanlamlıdır ki bu daha iyi bir terimdir\n            zira cehalet şahsî değildir yani her biri ayrı görünen beden-zihne ait bireysel\n            özelliklerle hiçbir ilgisi yoktur\n\n            Cehalet, bilincin varlığı için bir şekilde beden-zihne bağlı olduğu inancıdır. Bu\n            cehalet, egodur. Bu, bir düşünce ya da duygu olabilir. Bunu anlamak ve egonun bir\n            \"varlık\" olduğunu düşünmemek önemlidir\n\n            - Ben bir şeyim\n            - Ben bir kadınım\n            - Ben bir insanım\n            - Ben üzgünüm\n            - Ben 40 yaşındayım\n\n            Bunlar, ego tanımına örnek duygu ve düşüncelerdir\n\n            Bunu görmek önemlidir çünkü \"Ego illüzyondur\" cümlesi yanlış anlaşılabilir:\n\n            - Zihnimi, bedenimi ve düşüncelerimi algılıyorum; onlar var ve siz kalkmış bana var\n            olmadığımı söylüyorsunuz.\n\n            Elbette beden, zihin, düşünce yanılsama değildir.\n\n            NE OLDUĞUMUZUN bir düşünce, bir duygu, bir beden ya da bir varlık olduğunu düşünmek bir\n            yanılsamadır.\n\n            Bir diğer yanlış anlama da egonun kurtulmamız gereken bir şey olduğuna, bireysellikten\n            kurtulmamız gerektiğine inanmaktır.\n\n            Zihinde veya bedende yanlış bir şey yok. Değiştirilmelerine de gerek yoktur.\n            Düzeltilmesi gerek ben kelimesine atfettiğimiz yanlış kimliktir.\n\n            \"Ben bilinç olarak, beden-zihne bağımlıyım, o halde eğer bedenim ölürse, zihnim\n            ölür ve zihnin ölmesi bilincin ölümü demektir\" şeklinde bir yanlış anlama bu sahte\n            kimliğin oluşmasına neden olur. İşte bu cehâlettir\n\n            -Bireysellik ve ego arasındaki fark nedir?\n\n            Ferdiyet, bilincin her biri benzersiz olarak insan formundaki tezâhürüdür,\n            ferdâniyettir.\n\n            Ego \"ben\" dediğimiz bilincin, sadece bu formlardan biriyle sınırlı ve ona\n            bağlı olduğu hissi veya inancıdır\n\n            Bireysellik, öz-benliğin bir kutlamasıdır, kendi bayramıdır. Ego, bunun bâriz bir\n            sınırlamasıdır\n\n            Ego bir yanlış anlaşılmadır, egodan kurtulmak ancak anlayışla gerçekleşebilir\n\n            Bu anlayış güneşi, benliğin gerçek doğasının araştırılmasıyla kendiliğinden doğacaktır\n            vesselâm"
            }
          ]
        }
      },
      "id": 202103270017
    },
    {
      "article": {
        "header": {
          "date_value": "25 Mar 2021 22:58",
          "title": "ACISINI ALMAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/164535829_244839757307053_3156066266267302962_n_17877605441183407.jpg"
        },
        "main_article": {
          "quotes": [
            {
              "type": "baslik",
              "text": "ACISINI ALMAK"
            },
            {
              "type": "metin",
              "text": "[ACISINI ALMAK]\n            Güzel Türkçemizde pek güzel bir deyim var.\n\n            \"Biraz ekmek ye, biberin acısını alır\" deriz tadındaki acılığı gidermek\n            manâsına.\n\n            \"Bu ilâcı yanan yere sür, acısını alır\" deriz bedende duyulan ağrının\n            şiddetini azaltmak için değil mi?\n\n            - Ama efendim bu dünyada öyle \"acı şeyler\" oluyor ki tanrının buna neden izin\n            verdiğini merak ediyorum...\n\n            \"Yaşamak için ölmek gerek\" tarifine uymadığın sürece, bu kasvetli dünya\n            üzerinde kederli bir yabancıdan başka bir şey değilsin anla artık!\n\n            Acısını almak için yalan dünyanın tadına birlikte bakalım:\n\n            Mâdem ikilik boyutunda dünyada bir form olarak görünüyoruz, n'eylersin beden\n            paketiyle birlikte acı da geliyor.\n\n            Acı var çünkü dünya sınırsız değil sınırları bilmek için biyolojik acıya ihtiyaç vardır.\n            Odanın sınırları içinde soba varsa dokunursan canın acıyacak ki rotanı, sınırlarını\n            çizeceksin.\n\n            Yani acı, bedenin bütünlüğünü, her türlü yaralanmadan koruyan bir tür mekanizmayı\n            tetikliyor.\n\n            Bir olayın, bir söz, duygu veya düşüncenin insanda bıraktığı üzücü tesir, keder, elem,\n            ıztırap yani psikolojik acı ise başka...\n\n            Psikolojik acı, dışardaki nesne ve olaydan değil içerdeki zihnin yorumundan\n            kaynaklanıyor ve acı yumağını ego örüyor ki o da mühim bir işarettir okumasını bilene.\n\n            Nihayetinde bütün hikaye sadece bize bir şeyi öğretmek için, kendi gerçeğimizi fark\n            etmemiz için var; dersimizi aldığımız an, hikaye kendiliğinden değişir.\n\n            Psikolojik acı, sâdece bir hatırlatıcı, öğrenme aracı olarak var görünüyor. Artık acı\n            çekmeye ihtiyacı olmadığını anlayana dek acı çeker her insan...\n\n            Olgunlaşmadan her şey acıdır ve sonra acı öğretir, öğrenen tatlanır.\n\n            Acı çekmek, varlığımızın derinliklerinden gelen bir çağrıdır. Aslında mutluluğun\n            kendisinden bir çağrı:\n\n            Evine gel, bana geri dön, beni yanlış yerde arıyorsun.\n\n            Dikkatini, enerjini nesneler üzerine akıtmaya bir son ver, nesnelerin hakikatine,\n            yüzünden özüne gel.\n\n            Dışardaki nesnelerde mutluluk, ilişkilerde sevgi, faaliyetlerde huzur aramayı bırak.\n            Benim gerçekten nerede olduğuma bir bak.\n\n            Dikkatini, ilgini dışarıya yansıtıp sana huzurla geri dönmesini bekleme.\n\n            Dikkatin, kaynağında doğduğu yerde kalsın, gelip giden kaderinde değil senden ayrılmayan\n            kalbinde bul beni..."
            }
          ]
        }
      },
      "id": 202103252258
    },
    {
      "article": {
        "header": {
          "date_value": "25 Mar 2021 19:09",
          "title": "İSMİN YALIN HÂLİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/164071761_274031660990155_8118103153460857380_n_17905719520762627.mp4"
        },
        "main_article": {
          "quotes": [
            {
              "type": "baslik",
              "text": "İSMİN YALIN HÂLİ"
            },
            {
              "type": "metin",
              "text": "[İSMİN YALIN HÂLİ]\n            Her şeyin içi de O dışı da O! Şey nerde\n            Sonsuz hızlı bir nokta O! Her an her yerde\n\n            İçini, dış; dışını, iç yapabilmek için var görünüyoruz.\n\n            Onlar basamağı, yüzler basamağı...\n\n            Basamaklar olmasaydı ilk basamağın adına birler basamağı dememize de gerek kalmazdı\n\n            Tek olana, isim vermeye gerek yok değil mi?\n\n            İkilik birliği bilmemiz için var. Aşılması gereken engeller değil de varmayı sağlayan\n            köprüler gibi...\n\n            Öyleyse zamanın var görünmesi de görmeyi kolaylaştıracak bir mercektir belki\n\n            Yukardakini aşağıda görmeni sağlayacak bir mercek...\n\n            O halde, \"el-ân kemâ kân\" noktasına ulaşmak için yürünen yolda; yaşadığımız\n            ilişkiler, olaylar, rüyalarda kendimizi bir anda bambaşka yerde buluverdiğimiz bir hızla\n            bizi o noktaya götürmek için, bir tür ışınlama etkisi gösteren vasıtalardır.\n\n            İçimizdeki huzursuzluk, dışımıza yansıdığında, olaylar karışır, birlikte olduğumuz\n            insanlar arıza çıkarır; kayboluruz, kafamız karışır.\n\n            Yolu unuttuğumuz gibi, yolda olduğumuzu da unuturuz ama yol, tam da budur.\n\n            Basamaklar arasındaki noktalar çoğaldıkça, sayı büyür, okuması zorlaşır. Ama sonra birer\n            birer azaltırız. Bu değil, bu değil, bu da değil diye diye diye çokluktan kurtuluruz.\n\n            Damlaların birbirine doğru akıp birleşmesi gibi parçalarımızı birleştiririz.\n\n            Aslında birleştirme çabasından kurtulduğumuzda, telaşı bırakıp durduğumuz; nihayet\n            zeminimizi sallamayı bıraktığımızda, damlalar kendiliğinden birbirini bulur\n\n            Durmayı sağlayan, bütün keşmekeşi dondurup odağımızı tek bir yere vermemizi sağlayan da\n            aşktır.\n\n            Aşık, gözünü alamaz sevdiğinden. O zaman hengame biter\n\n            Fakat bu sefer, kavuşma ateşi yanar durur. Aşk belki de cehennemlerin en hârlısı olur\n\n            Eğer bu aşk, kavuşmayı değil sadece aşkı gözleyen, saf, ateşini kendi içinde yakan bir\n            aşksa, o zaman dışarda yanan ateşten gömlek, gül bahçesi olur.\n\n            Âşık, aşkından emin, aşk, âşığından emin... Cennet mi cehennem mi, artık isimlerden\n            geçilir...\n\n            Basamaklar arasındaki noktalar gider, 0'ı da tüketirsen, sıfırın içindeki boşluk\n            kapanır, geriye nokta kalır\n\n            İçi boş bir nokta, bir vardayız bir yokta\n            Beni gaybet! Vâr olan O gibi 1 yokta\n\n            Bütün hikâye bu kadar:\n\n            Bir varmış\n            Bir yokmuş\n            Nokta\n            1\n            0\n            •"
            }
          ]
        }
      },
      "id": 202103251909
    },
    {
      "article": {
        "header": {
          "date_value": "25 Mar 2021 03:15",
          "title": "AŞKÎLE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/10000000_139248808112693_690187878039754134_n_17890226726057317.mp4"
        },
        "main_article": {
          "quotes": [
            {
              "type": "baslik",
              "text": "AŞKÎLE"
            },
            {
              "type": "metin",
              "text": "[AŞKÎLE]\n            Aşkı bismillah edindim evvelâ\n            Aşk ile hamd eyledim hem saniyâ\n            Aşkdan aldım kârımı çün tâ ezel\n            Aşka verdim vârımı der-intihâ\n            Aşkı buldum aşka uydum başladım\n            Başladımsa aşka etdim ibtidâ\n            ...\n            Zâhidin zühdüne kuvvet oldu aşk\n            Fâsıkın fıskına ruhsat oldu aşk\n            [Sûzî]\n\n            Bizim Peygamberimizin yolu, aşk yoludur. Biz aşkın çocuğuyuz aşk da bizim anamız. Ey ten\n            çadırımızın altında gizlenen anamız! Sen bizim gerçeği örten kâfir tabiatımız yüzünden\n            saklanmışsın!\n\n            Oysa can ve ten gizli değildir birbirinden. Ne var ki tenin nasîbi renkten, rûhun nasîbi\n            lezzettendir. Zîrâ mutfağın ateşinden tencerenin nasîbi is karası, dumandır.\n            [Cenâbı Mevlevî]\n\n            İşitecek kulağı olanlar işitti:\n\n            \"Kimseler cehhennemden (ateş-ayrılık-ikilik) geçmeden cennete giresi değil\"\n\n            Ben, önce sevgilimin aşkından doğdum sonra cânımı ona verdim. Nitekim her meyva, doğduğu\n            dala asılır.\n\n            Tövbe halkın sıfatıdır, aşksa Tanrı sıfatı!\n\n            Öyleyse aşk olsun..."
            }
          ]
        }
      },
      "id": 202103250315
    },
    {
      "article": {
        "header": {
          "date_value": "24 Mar 2021 19:55",
          "title": "BULUŞMA YERİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/164605136_1394479740886555_7731851709578046811_n_18100463092237333.jpg"
        },
        "main_article": {
          "quotes": [
            {
              "type": "baslik",
              "text": "BULUŞMA YERİ"
            },
            {
              "type": "metin",
              "text": "[BULUŞMA YERİ]\n            Bir başka dünya var; onun delili de yenilerin gelmesi, eskiyip yıprananların da geçip\n            gitmesi...\n\n            Yeni bir gün, yeni bir gece, yeniden yeniye bağ-bahçe, yeniden yeniye ağ-tuzak; her\n            solukta yepyeni bir düşünce, yepyeni bir hoşluk, yepyeni bir zenginlik.\n\n            Gözün gördüğü âlemin ötesinde sınırsız-sonsuz bir âlem olmasa yeni nerden geliyor, eski\n            nereye gidiyor?\n            [Cenâbı Mevlevî]\n\n            Yok doğruymuş yok yanlışmış...\n\n            Bütün kavramların ötesinde bir yer var; orada her söz fazla...\n\n            Âşık olanın, kendini bilenin gelip usulca başını koyduğu bir yer var; seninle orada\n            buluşacağım..."
            }
          ]
        }
      },
      "id": 202103241955
    },
    {
      "article": {
        "header": {
          "date_value": "23 Mar 2021 23:44",
          "title": "KULAK VER.SEN MÂCERÂYA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/163408817_785564379046816_5008489141850804029_n_18107336269209678.jpg"
        },
        "main_article": {
          "quotes": [
            {
              "type": "baslik",
              "text": "KULAK VER.SEN MÂCERÂYA"
            },
            {
              "type": "metin",
              "text": "[KULAK VER.SEN MÂCERÂYA]\n            - Zikre yoğunlaştığım esnâda, tam kalbimin olduğu yerde toplanan bir güzelliğin\n            farkındayım. Sanki bu bir sessizlik deneyimi ve sanki \"Ben\" diyeceğim yer işte\n            burası...\n\n            Algılanan bir nesne sessizlik değildir, sessizlik içinde görünür. Hiçbir nesne kendi\n            başına sessizliğin parfümüne sâhip değildir\n\n            Aslında bu keşif, şimdiye açık olduğumuzda, doğamızdaki sessizliğe işaret ediyor. Daha\n            sonra o nesnenin kendisine, sessizliğin nüfuz ettiğini fark ederiz\n\n            Vücutta lokalize olan, kendine yer bulan, her nesne geçiş halindedir, köprü gibidir.\n            Ancak sessizliğin kendisi vücutta lokalize değildir, fizikî olarak algılanabilen tek bir\n            yeri yoktur\n\n            Sessizlik, her deneyim kaybolduktan sonra kalan şeydir, bu deneyim ister bir düşünce,\n            ister bir his veya bir algı olsun. Bütün deneyimler sessizlikten doğar ve ona geri döner\n\n            Önemli olan deneyimlenen nesne değil, sessizliktir ve bu her zaman şimdidedir, asla\n            geçmişte değil\n\n            Antik Yunanca'da \"melek\" (angelos) kelimesi \"haberci-elçi\"\n            (messenger) anlamına geliyor yâni bu \"mesajlar\" her zaman yanı başımızda\n\n            Hani Cenâbı Fuzûlî'nin bir nefesi vardır:\n\n            Olsa istidâd-ı ârif kâbil-i idrak-i vahiy\n            Emr-i Hak irsâline her zerredir bir Cebrail\n\n            Eğer insan, kendini bilse \"beden-zihin\" kurgusuna \"Ben\" demese şimdi\n            ve burada, açık ve kabul edici olarak bulunsa, vahiy-feyz-ilham almaya pek müsaittir,\n            yaşanan her olay ve etrafımızdaki her şey mesaj taşıyan birer Cebrail'dir müjdesi\n            veriyor\n\n            Hesapta olmayan, hiç beklemediğimiz, ummadığımız yerden, istenmeden gelen her şey, ne\n            bileyim tatlı tatlı öten kuşlar, serin serin esen şu rüzgâr aslında tam da böyle bir\n            mesaj taşır\n\n            İstenmeden \"kendi gelen su, zemzemdir\" ne demekse...\n\n            Dinlemek, her deneyimi \"olduğu gibi\" kabul etmek, sonra zihne bulamadan,\n            kıyaslamadan, yorum yapmadan, yargılamadan, analiz etmeden, gelen elçiyi hoşça\n            karşılamak, ses anlamak için can kulağını açık tutabilmek demektir.\n\n            Meleklerle muhatap olmak sâdece bu mesajlara açık olmak ve bize akmalarına izin\n            vermektir.\n\n            Mesajın amacı, bizi mesajı gönderen makama geri götürmektir\n\n            Evet, kulak verdiğimiz her ses, göz kırptığımız her renk, gönül hânesine,\n            dil-beyti'ne, kendi evimize apaçık bir dâvettir vesselâm"
            }
          ]
        }
      },
      "id": 202103232344
    },
    {
      "article": {
        "header": {
          "date_value": "23 Mar 2021 04:46",
          "title": "HAYÂL-NÜVÂZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/163625104_4153871217980045_3171107573426314759_n_17912868118640804.jpg"
        },
        "main_article": {
          "quotes": [
            {
              "type": "baslik",
              "text": "HAYÂL-NÜVÂZ"
            },
            {
              "type": "metin",
              "text": "[HAYÂL-NÜVÂZ]\n            Sık sık perdeleri indirerek içeride hayal-nüvaz (hayâl okşayan) bir ziyâ (ışık)\n            bırakıyorum.\n\n            Bak işte gözlerim daldı yine\n            Bir hayâl âlemine, rüyâ mı ne\n\n            - İşte böyle... Çoğu zaman kendimi, hayallere dalmış bir halde buluyorum.\n\n            Hayâl, şimdi ve burada aslı olmadığı halde, zihinde kurulan şeydir, bir tür gündüz\n            rüyâsı demektir.\n\n            Bu hâliyle hayal kurmak, sıkıcı olduğu düşünülen şimdiden bir kaçınma hareketi, durumdan\n            kurtulma çabasıdır.\n\n            Şu anda ortaya çıkan her şeyden bir kaçış olarak, mutluluk vaadiyle bizi geçmişe ya da\n            geleceğe götürür. Bu da ayrı benlik olan, kişinin sanal varlığına olan inanca dayanır.\n\n            Hayal kurmak ve özgür düşünce arasında fark vardır, bir kişi olduğumuz fikrine\n            tutunduğundan dolayı, hayal kurmak için \"tutsak düşünce\" diyebiliriz. Çünkü\n            hayallerini gerçekleştiren biri var, kurgusu yansıtılan biri.\n\n            Bu bilgiyle birlikte, eğer bir hayal kurarsak, bir dahaki sefere yeni bir hayal ortaya\n            çıktığında öncesinde bunun farkında oluruz. Bunu her yaptığımızda, bir sonraki adımı\n            atmak daha kolay hale gelir. Böylece her bir hayalin ortalama süresi giderek\n            kısalacaktır.\n\n            Bu gel gitlerden sonra bir de bakmışız artık hayal kurmuyoruz çünkü kök salmadan önce\n            hayali tetikleyen, \"şimdiden kaçma dürtüsünü\" burada olmak istemeyeni\n            yakalıyoruz.\n\n            Bu anlayış yakalandığında, hayallerin farkına vardığımız bir anda, anında hayal balonu\n            patlayacaktır.\n\n            - Oh be bir anda bir ferahlık geldi. Bu dinginlikten sizin sorumlu olduğunuzu\n            hissediyorum.\n\n            Yok birbirimizden farkımız.\n\n            Benim varlığım senin varlığındır. Sadece \"senin varlığının benim varlığım\n            olmadığı\" fikrini bırak. Bu bizim varlığımız.\n\n            Herşey bu ağızdan konuşuluyor gibi görünebilir.\n\n            Aslında hepimiz büyük bir bedeniz ve bir şekilde bu ağız, şu an için bu büyük vücudun\n            konuşma rollerinden birini oynuyorsa n'olmuş...\n\n            Ancak tek bir varlık, tek bir vücut var ve bu vücutta kulağın, kendisini ağızdan ayrı\n            hissetmesi mümkün değildir.\n\n            Kendine konuşan, kendinden dinleyen büyük bir evreniz biz.\n\n            Hem emîn olun, ağzımdan çıkanı benim de kulağım duyuyor."
            }
          ]
        }
      },
      "id": 202103230446
    },
    {
      "article": {
        "header": {
          "date_value": "23 Mar 2021 00:54",
          "title": "NE YAPALIM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "NE YAPALIM"
            },
            {
              "type": "metin",
              "text": "[NE YAPALIM]\n            Gölgeler senin gözünden kaybolduğunda, gölge sahibi gözüne görünür olur\n            [Cenâbı Belhî]\n\n            Olan olmuştur, olacak olan da olmuştur!\n            [Âmiş Efendim]\n\n            - Bu yüzden mi \"yapacak bir şey yok\" deniyor?\n\n            Bu doğru yapacak bir şey yok ama ayrı bir \"kişi\" olarak, yapmak ya da yapmamak\n            gibi bir seçeneğimiz de yok\n\n            Peki ne yapalım?\n\n            Ayrı bir \"kişi\" olarak yapabileceğimiz ayrıca bir şey, bir faaliyet yok çünkü\n            kişi zaten bir \"faaliyettir\"\n\n            Sonsuz açıklık (bast) sınırsız bilinç içinde bir daralma, kasılma (kabz) eylemidir. Kişi\n            bir varlık değil, tek varlığa ait bir faaliyettir\n\n            Sınırsız mutlak varlığın, sınırlı mukayyed hâlinde görünümü kuldur\n            [Şeyhu'l Ekber]\n\n            Kişi olarak yapacak bir şey olmadığının ısrarı, bir taraftan da varlığını, ayrı bir kişi\n            olarak hissetmek, egonun daha incelikli ifadelerinden, latif hilelerinden biridir\n\n            Ego, kendini ayrı bir varlık olarak düşünme, hissetme faaliyetiyle, yine sanal varlığını\n            devam ettirmiş oluyor\n\n            Her \"kişinin\" bütünün bir eylemi olduğunu, bir duygu ve düşünce kolleksiyonu\n            olarak zihinde tutulduğunu ve kimsenin, bütünden bağımsız bir irade ya da eylem\n            kapasitesi olmadığını anladığımızda, elbette o zaman \"yapmak ya da yapmamak\"\n            sorusu ortaya çıkmaz çünkü ayrı özne, bütünde çözülmüştür\n\n            Bir \"kişi\" asla bir şey yapan veya yapmayan olamaz çünkü kişi, algılanan bir\n            nesnedir faaliyete geçecek bir zâtı yoktur\n\n            \"Kişi\" bir faaliyettir, ayrı-sınırlı varlıklar olduğumuzu düşünme ve hissetme\n            faaliyetidir; kişi bir varlık değildir\n\n            Zâten tek varlığın binbir faaliyetinden biriyken, bu duygu ve düşünce faaliyetine,\n            \"ayrı bir varlık\" olduğumuza dair başka bir faaliyet ekleyerek, işi arap\n            saçına çevirmemek gerekir\n\n            Hani yeni ergen olmuş, kendine varlık vermeye başlayan çocuklar anne babasında\n            diklenirken der ya:\n\n            - Aman iyi be, ne yapsam hata, ne yapmasam hata\n\n            Ne buyurmuştur insanlığın târifi:\n            Vücûduke zenbun lâ yugâsu aleyke zenbun ahar\n\n            Vücudun, kendine müstakil varlık verişin günahı öyle bir günahtır ki başka bir günahla\n            mukayese olunmaz\n\n            Oysa kitapta şirk, \"ikilik çıkarmak hâriç bütün günahların affı\" müjdelenmişti\n            değil mi?\n\n            Bildim suçumu bildim ama\n            Var•sanarak ettiğim âhıma\n            Cehâlet, gaflet günâhıma\n            Hep fesâd işlerime\n            Estağfirullah tevbe"
            }
          ]
        }
      },
      "id": 202103230054
    },
    {
      "article": {
        "header": {
          "date_value": "22 Mar 2021 22:13",
          "title": "GÜNEŞ YÜZÜNDE•N",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/162727698_225619035978284_3589277872283260297_n_17958526912406055.mp4"
        },
        "main_article": {
          "quotes": [
            {
              "type": "baslik",
              "text": "GÜNEŞ YÜZÜNDE•N"
            },
            {
              "type": "metin",
              "text": "[GÜNEŞ YÜZÜNDE•N]\n            Bu şehri nasıl yapmışlar böyle üst üste\n            Ne gökyüzü koymuşlar ne günaydın\n\n            Bütün renkler silinse geriye kalan ne?\n            Bu şehrin neyi eksik?\n\n            Bu vücûdum şehrine bir dem giresim gelir\n            İçindeki cânânın yüzün göresim gelir\n\n            Vahdet güneşine engel olan\n            Ben-im varlığımın rengi olmuş\n\n            Güneşin sana ulaşmasını istiyorsan\n            Rengini sil; gölgeden çık!\n\n            Sıfatları kaldırırsan geriye gerçekler kalır...\n\n            Ey iman edenler, Allah’ın Ensârı, yardımcıları olun, \"ben-im\" kanatlarıyla\n            uçulmaz; ilâhî sıfatların izhârını kabûle hazırlanın, özünüz yüzünüzde parıldasın.\n            [Saff:14'den zevkle]\n\n            İşidirem sesini, göremezem yüzünü\n            Yüzün vermekliğe canım veresim gelir\n\n            - Senin güzel yüzün benden niye gizli\n            - Yüzüm değildir gizli olan, perde sensin gizleyen\n\n            - Ayrılık ne zamana dek?\n            - Sen var sandıkça...\n\n            - Nefs bu mudur?\n            - Söz odur\n\n            Yüzün gördüm dedim\n            Elhamdülillah"
            }
          ]
        }
      },
      "id": 202103222213
    },
    {
      "article": {
        "header": {
          "date_value": "22 Mar 2021 05:29",
          "title": "DOING NO.THING",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/162192564_146806617334693_373368058237678069_n_17878343993219126.jpg"
        },
        "main_article": {
          "quotes": [
            {
              "type": "baslik",
              "text": "DOING NO.THING"
            },
            {
              "type": "metin",
              "text": "[DOING NO.THING]\n            - Çok tembel biriyimdir. \"Hiçbir şey yapmak zorunda olmadığım\" fikrini de çok\n            seviyorum... Hiçbir şey yapmadan sadece evde otursam olmaz mı?\n\n            Anlamışsınız anlamışsınız ama tersinden anlamışsınız.\n\n            \"Hiçbir şey yapmama\" anlayışınız eksik!\n\n            \"Hiçbir şey yapmamak\" egonuzun hoşlanmadığı hiçbir şeyi yapmamak anlamına\n            gelmez.\n\n            Fakat \"herhangi bir çaba göstermemek\" çoğu durumda, \"düşünmenin bir çaba\n            olduğunu anlamak\" demektir.\n\n            Ayrı olduğunuz fikrinden kaynaklanan ayrık benlik motivasyonlu her bir eylem, düşünce ve\n            duygu birer çabadır.\n\n            Bütün bu çabayı durdurmak demek, aslında çabalayanı durdurmak demektir.\n\n            Yani bütüne inat bir çatışmadan, parçadan, parçalanmadan doğan bütün duygu, düşünce ve\n            eylemlere son vermektir.\n\n            Egonun çabalamasını durdurmanın tek yolu, ego-motivasyonlu hiçbir duygunun, düşüncenin\n            ve eylemin sizi mutluluğa götüremeyeceğini tam anlamaktır zîrâ ego anlık mutluluk\n            parıltısı dışında hiçbir zaman mutlu olamaz.\n\n            Kendi doğal rengi olan mutluluğu dışardaki nesne, ilişki ve faaliyetlerde bulmaya\n            çalışan hep egodur.\n\n            Egonun kişisel aktivitesinin sizi mutlu edebileceğine dâir en ufak bir inancınız olduğu\n            sürece, egonun hamallığını yapmaya, eve çikolata taşımaya devam edeceksiniz.\n\n            \"Egodan ve onun hiçbir işinden bana fayda yok\" gerçeğine tamamen ikna\n            olmalısın. İşte bu noktadan sonra kendinizi çok masum bir halde bulacaksınız, tıpkı\n            bebek gibi...\n\n            Bu hal, neredeyse bir sersemlik durumu olarak tanımlanabilir çünkü zihin sustuğunda,\n            kendini davranışlarını kontrol etmekten âciz, alık, aptal gibi hisseder.\n\n            Olsun... Aptala (bedeli ödenmiş abdâllığa) mâlûm olurmuş!\n\n            Hiç korkma! Böylesi bir aptallıktan, en yüksek anlayış doğacaktır.\n\n            Sadece orada kal ve oradan sihirli bir şekilde bilmen gereken her şeyi biliyorsun,\n            ihtiyacın olan her şeyi alıyorsun ve vermen gereken her şeyi veriyorsun.\n\n            İçine \"ben karışmayan\" bu bilme, alma ve verme hâliyle yaşam bir başkadır.\n\n            İşte bu halde, her an \"bilmiyorum\" açıklığıyla dolan, varlığın doğal rengi\n            olan sebepsiz bir mutluluk vardır."
            }
          ]
        }
      },
      "id": 202103220529
    },
    {
      "article": {
        "header": {
          "date_value": "22 Mar 2021 04:07",
          "title": "KİMİN EKSİKLİĞİ?",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/163533037_442214660401250_6059036578527940050_n_18051557896305081.jpg"
        },
        "main_article": {
          "quotes": [
            {
              "type": "baslik",
              "text": "KİMİN EKSİKLİĞİ?"
            },
            {
              "type": "metin",
              "text": "[KİMİN EKSİKLİĞİ?]\n            - Hayatımdan zevk alamıyorum, bilmem neden?\n\n            Hayat buradadır, senin değildir ve çok zevklidir!\n\n            Zevk alamıyorsan şimdi ve burada değilsin, kendini ayrı sanıyorsun demektir.\n\n            - Nasıl gelirim oraya?\n\n            Zâten burdasın ama bunu farketmek için şimdi, bu bedene dolan havanın farkında ol;\n            nefesi hisset, geçtiği yolları takip et.\n\n            Geçen günkü nefes veya hafta sonu alınacak nefes yoktur. Nefes farkındalığı seni\n            zamandan şimdiki âna getirecektir.\n\n            Şimdi de ayaklarının yere bastığını hisset, oturduğun koltuğun sertliğini hisset.\n\n            Bu seni \"âh şimdi şurada orada olmak vardı\" yanılgısından buraya getirir.\n\n            Hayatın tadı yok, zevksiz dediğinde,\n\n            Aslında \"ağzının tadının bozuk olduğunu\" söylüyorsun ve ağzının tadını kaçıran\n            da işlerin \"olması gerektiği gibi olmadığını\" düşünmendir.\n\n            Ya güneşi gezegenleri evirip çeviren kuvvet seni de halden hale çeviriyorsa?\n\n            Ya işler, senin elinden değil, seni de elinde tutanın elinden işleniyorsa?\n\n            Ya olması muhtemel seçenekler arasında en mükemmeli şimdi ve burada olansa?\n\n            Ya olanın, olduğu gibi olmamasına imkan yoksa?\n\n            ETİKET:\n            \"Bu böyle olmamalıydı; o yüzden tadı yok\"\n\n            Bir şeylerin eksik olduğunu hissettiğimizde zihin, bu durum için hemen yukarıdaki\n            etiketi yapıştırıverir.\n\n            Eksiklik hissi açığa çıktığında hemen bunu fark edin ve araştırın neyin eksik olduğunu,\n            bu hissi de hoşça karşılayın; onu ortadan kaldırmak için hiçbir şey yapmayın sâdece\n            onunla ilgilenin.\n\n            Eksikliğin, size söylediği şeyi körü körüne yapmadan, ona müdahale etmeden ortaya\n            çıkmasına izin verin.\n\n            Bu araştırmada derine daha derine indiğinizde, nihâyet kendinizi egonun ellerini ve\n            bacaklarını tutuyor halde bulursunuz.\n\n            Çünkü bütün eksikliklerin kökeninden ego vardır.\n\n            \"Sebepsiz yere eksiklik\" kendisine bütünden ayrı bir benlik veren egonun tipik\n            huyudur ve aslı yoktur.\n\n            Bu nedenle \"eksiklik hissi\" geldiğinde, yalnızca kendi kendinize basit bir\n            sorgulama yapın.\n\n            Zanlıyı bulmak için tek bir soru kâfî:\n\n            Eksiklik hisseden kim?"
            }
          ]
        }
      },
      "id": 202103220407
    },
    {
      "article": {
        "header": {
          "date_value": "22 Mar 2021 02:49",
          "title": "EKSİK OLAMAZSIN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/163279713_972754173129246_3182427592101618871_n_17939134801466613.jpg"
        },
        "main_article": {
          "quotes": [
            {
              "type": "baslik",
              "text": "EKSİK OLAMAZSIN"
            },
            {
              "type": "metin",
              "text": "[EKSİK OLAMAZSIN]\n            Bizim kültürümüzde bir teşekkür ifâdesi olarak kullanılan \"eksik olmayasınız\"\n            diye bir tâbir vardır.\n\n            \"Sağ olsun, Allah râzı olsun\" anlamına gelir\n\n            Oysa [Tîn:4'den] ahsen-i takvîm (mükemmel kıvam) üzre yaratılan, kendisine bütün\n            ilâhî isimler yüklenen [Bakara:31'den] ve bunun farkında olan insanın neyi eksik\n            olabilir ki?\n\n            Eksik: Bitmemiş, tamam olmayan, olması gerekenden daha az olan, mevcût olmadığı için\n            ihtiyaç duyulan şey.\n\n            Oysa insanda yok yok\n\n            Melekler secde ediyor yâ hû... Daha üst bir versiyonu çıktı da haberimiz mi yok?\n\n            İnsanın neyi eksiktir ki kendini tamamlamamış, eksik insan anlamına \"İnsan-ı\n            Nâkıs\" diyelim ona\n\n            - Hep bir eksiklik var... Belli zamanlarda meditasyon yaptığımda, belli yerlerde ibâdet\n            ettiğimde \"saf bilinç\" olduğum hissini yaşayamıyorum, bütünü neden\n            hissedemiyorum?\n\n            Bunun nedeni çok basit:\n            Çünkü bir şeylerin olmasını bekliyorsun!\n\n            Bu beklenti, olandan kaçıştır, andaki tecellîden memnuniyetsizliktir\n\n            Şimdi nefes aldığın ve ayaklarının yere değdiği bu yerde, mevcut durumdan bir kaçış,\n            kendi korkundan, kendi eksikliğinden, her ne hissediyorsan ondan bir kaçış var demektir\n\n            Olanın olmaması gerektiğini\n            Olmayanın olması gerektiğini\n            düşündüren nedir sana?\n\n            İşte bunu görmen lazım\n\n            Bu duygu, bu düşünce nereden geliyor?\n\n            Acaba yapılması, düzeltilmesi gereken\n            kusursuz hale gelmesi gereken bir şeyler mi var hâlâ?\n\n            Ne vakit rızâ lokması acı gelse, aydınlanma, \"kendini bilme\" için büyük bir\n            arayış başlatmak yerine \"hiçbir şeyin olması gerektiği gibi olmadığı\" hissinin\n            köklerini araştırmalıyız.\n\n            Sadece bu memnuniyetsizlik hissini olduğu gibi görmeliyiz.\n\n            Şimdiki an, bir kaptır içinde görünen nesne ve olay başka...\n\n            Şimdiki anın farkında mısın?\n            Şu anda eksik olan ne peki?\n            Şu an, sonraki anlardan daha mı değersiz?\n\n            Bu \"eksiklik hissi\" artık ortaya çıkmadığında, işte o vakit tamam.\n\n            Zîrâ kendini gerçekleştirme, eksikliğin yokluğudur. Bir eksiğin olmadığını tam\n            hissetmektir.\n\n            Meditasyon, ibâdet anları olduğumuz şeydir yaptığımız şey değil.\n            Ego, ayrı-eksik benlik yaptığımız şeydir olduğumuz şey değil.\n\n            Vallâhi bir eksiğin yok güzeller güzeli.\n\n            Mâdem öyle, bu bütünlüğün büsbütün keyfini çıkar...\n\n            Bebek gibi ol!\n\n            Bu ne güzel koku böyle..."
            }
          ]
        }
      },
      "id": 202103220249
    },
    {
      "article": {
        "header": {
          "date_value": "21 Mar 2021 22:11",
          "title": "DİNLE.Y.EN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/163351805_1234776483585625_3818492236367466099_n_17870353655310861.mp4"
        },
        "main_article": {
          "quotes": [
            {
              "type": "baslik",
              "text": "DİNLE.Y.EN"
            },
            {
              "type": "metin",
              "text": "[DİNLE.Y.EN]\n            İnsan, gerçekte(n) dinleyendir zîrâ dinleyen, söyleyenden ârif olsa gerektir.\n\n            İşitmek için kulak vermek, kulak kesilmek dahası ayrı görmeden bir bilip can kulağıyla\n            bir bir dinlemek gerek...\n\n            İçine aldığı sesi, dinlediği canı düzeltmeye, değiştirmeye, kurtarmaya, ders vermeye\n            çalışmadan, olduğu gibi olmasına izin vererek, birliğe kabul ederek sâdece dinlemek ne\n            hoş...\n\n            İstenmeyen tavsiyelere, prematüre tepkisel cevaplara boğmadan cân u gönülden dinlemek ne\n            güzel...\n\n            Nasıl buyurmuştu aşk ocağında dinlenenler:\n\n            - Bişnev in ney çün hikâyet mî koned\n\n            Şu Ney'i can kulağıyla hele bir dinle: ayrılıktan mı bu hikâye? İnleyen ne?\n\n            İnnAllahe HUve's Semi’ul Basîr\n            [Mümin:20'den]\n\n            O bile kendini önce duyucu (Es-semi') sonra görücü (El-Basîr) olarak tanıttı.\n\n            O halde \"Bişnev:Dinle\" çünkü kulak olmayınca lisan (kelam, söz) teşekkül\n            etmez. Dile (müezzine) müşterî (velînimet) ancak can kulağıdır.\n\n            Vücûd \"harf\" denen sesle her an yazılan kitap\n            Hem \"Oku\" hem de \"Dinle\" emrineyiz muhatap\n            Bu ses için Mevlânâ ilk: \"Dinle Ney'den\" dedi\n            Bu sesi duyup da sağ kalan olur ebedî\n\n            Kendinden dinler gibi ses anlayana selâm olsun, kendini dinleyene aşk olsun..."
            }
          ]
        }
      },
      "id": 202103212211
    },
    {
      "article": {
        "header": {
          "date_value": "21 Mar 2021 03:24",
          "title": "PERDE İÇ•ERİ.DEN AÇILIR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/163306099_1192967477826610_1398952565153366373_n_17912849761636730.jpg"
        },
        "main_article": {
          "quotes": [
            {
              "type": "baslik",
              "text": "PERDE İÇ•ERİ.DEN AÇILIR"
            },
            {
              "type": "metin",
              "text": "[PERDE İÇ•ERİ.DEN AÇILIR]\n            \"Ben\" ve \"Sen\" aradan çekilmeyince, o ister Kâbe'de ister havra\n            ister kilisede görünsün fark etmez.\n            [Şeyh Lâhîcî]\n\n            Perde: Bir yerin dışarıdan görünmesini önlemek, ışığı engellemek veya iki yeri\n            birbirinden ayırmak için gerilen şeffâf olmayan yüzey.\n\n            Pencerenin perdesi kapalı; perdenin rengi ha beyaz olmuş ha siyah bence ne farkı var!\n\n            Perde aradan kalkmadıktan sonra ister nûrânî ister zulmânî olsun...\n\n            Aman Yâ Latîfu Yâ Fettâhu Yâ Kâfî\n\n            Balık suyu göremez çünkü gözüne değer\n            RABB’ine temas etme! Görmek istersen eğer\n            Güneş-nûr, deniz-suyla perdelemiş kendini\n            Perde ve perdeleyen aynı şey imiş meğer\n\n            Her şeyi görür iken kendini göremez göz\n            Gözün içinde çünkü gözbebeği denen öz\n            HAK \"Şah damardan yakın\" aradaki perde: Kalp\n            RESÛL RABB’ini gördü! Perde \"İki kaş\" der söz\n\n            Damladan başka bir şey yok iken, perde: deniz\n            Damlaya söz hakkı yok! Sudur diyen: Ben.deniz\n            Damlalar birleşerek dalga hâlinde derler\n            ALLAH'la perdelenmiş bizler saf saf ereniz\n\n            İç de benim dış da ben! Sen nesin? Sen nerdesin\n            Karagöz oynatılan tiyatroda perdesin\n            \"Ben o perde ardından konuşurum kullara!\"\n            Sen o perdeye dön de! Özün: \"Hoşgeldin\" desin\n\n            Yeter ki sen herşeyi gör ALLAH'a bir \"Perde\"\n            Perde de O! Hele sen \"Perde\" ye bir kez er de\n            \"ALLAH perde ardından konuşur\" diyor âyet\n            \"Görmem artmaz!\" Der ALÎ! \"Perde de kalksa şâyet\"\n\n            \"ALLAH perde ardından konuşur!\" Gözünü aç\n            [Şûrâ:51'den]\n            \"Ağaç, ALLAH’ım\" derken, ALLAH mı idi ağaç\n            [Kasas:30'dan]\n            Perdenin, Vech, Rab, Hazret gibi var birçok adı\n            Âdem•de O! Secde eden melek bunu anladı"
            }
          ]
        }
      },
      "id": 202103210324
    },
    {
      "article": {
        "header": {
          "date_value": "21 Mar 2021 01:29",
          "title": "OYUNA GELMEK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "OYUNA GELMEK"
            },
            {
              "type": "metin",
              "text": "[OYUNA GELMEK]\n            Ben-öteki, özne-nesne, organizma-çevre, bireysel-evrensel \"yaşayan tek bir sürecin\n            kutuplarıdır\" ve işte bu, sâdece budur benim gerçek varlığım.\n\n            Ne var ki zâten olduğum varlığa dâir ne bir şey düşünebilir ne de bir şey\n            söyleyebilirim.\n\n            Düşünmek için kullandığım zihin ve bunları ifade ettiğim dil, doğası gereği ikilik\n            barındırır; ölçmek, kıyaslamak ve tanımlamak ister...\n\n            İşin daha ilginci asıl mesele, sâdece dilin ikilik üzerine kurulu doğası gereği yetersiz\n            kalması da değildir.\n\n            Mesele, O'nun sandığımdan çok daha fazla kendim olması. O'nu dışarda bir nesne\n            yapamayacak kadar, varoluşum için çok merkezi ve çok temel yâni \"hayatî\"\n            olmasıdır.\n\n            O'nu kavramaya çalıştığım sürece, farkında olmadan O'nun gerçekten kendim\n            olmadığını îmâ etmiş olurum.\n\n            Böylesi imkansız ama sanki O'nu bulmaya çalıştıkça \"O olma hissini\"\n            kaybediyorum; kendimi aradıkça kendimden uzaklaşıyorum.\n\n            Tam da bu yüzden, gerçekten O olduğunun farkında olanlar:\n\n            \"O'nu bilmediklerini, anlamadıklarını\"\n            itiraf ediyorlar.\n\n            Çünkü O biliyor, O anlıyor; sonsuz doğası gereği anlaşılmasına, kapsanmasına ve bir\n            nesne olmasına imkan yok!\n\n            Anlayanların yüzünde tatlı bir tebessümle mühürleniyor gibi itirafları:\n\n            - Demek bizimle oynuyormuş.\n            - Ne zamandan beri bizimle oynuyor dersin?\n            - En başından beri...\n\n            Âh bu sahne, bu kostüm, bu roller...\n            Kendi kendini nasıl da hârikâ oynuyor\n\n            Sana \"sahnede sen gibi görünenin O olduğunu\" söylemiyorum, sanki\n            \"O'ymuşsun gibi\" de sahneye gelmiyorsun zîrâ sen gerçekten O'sun\n\n            Ve sahnenin amacı gösteriş yapmak (show on) değil, göstermek (show off) gözler önüne\n            sermek, kendine işâret etmek\n\n            O'nun gibi ortaya çıkmak -O olmak için oynamak- Benliği (Self) bir rol olarak\n            oynamaktır. Ki böylesi bir târif bile tam olarak doğru değildir\n\n            Kitap da tam tersini söylüyor:\n\n            Leyse ke-mislihi şeyun\n            O'nun benzerini bırak benzeri gibi (vücût sâhibi ikinci) bile yoktur\n            [Şûrâ:11'den]\n\n            Oynadığı zaman herkes olmak için, her kimse (zât) ve her şey (sıfat) olarak oynuyor.\n            Oynamadığı(nda) zaman yok!\n\n            Ve hayal perdesindeki bu oyundan\n            Şu ânın farkındalığıyla parlayan sahneyi\n            Burada görebilen zevk alıyor sâdece\n\n            Bu oyunda gülmenin hakikati kendine gülmek, bilmenin hakikatini kendini bilmektir"
            }
          ]
        }
      },
      "id": 202103210129
    },
    {
      "article": {
        "header": {
          "date_value": "19 Mar 2021 15:54",
          "title": "Cenâbı Mevlevî",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/161777973_289718239225021_356944431353285395_n_18141431839158626.jpg"
        },
        "main_article": {
          "quotes": [
            {
              "type": "baslik",
              "text": "Cenâbı Mevlevî"
            },
            {
              "type": "metin",
              "text": "Biz ayırmaya (fasl) değil birleştirmeye (vasl) geldik\n            [Cenâbı Mevlevî]\n\n            Binbir ismini bir bir anarken, ebced değeri 1001 olan RIZÂ devşirilen aşk ocağında seyre\n            dâir bir deneme...\n\n            Farklı varlıkları birbirinden ayırmaya, tek tek veya cins cins karşılamaya yarayan\n            kelimeye \"İsim\" denir.\n\n            O halde \"Farklı\" ne demek?\n\n            Açıklayıcı kitaba yâni bir bütün olarak içinde \"ayrı\" şeyleri cem eden lugate\n            yeniden mürâcaat edelim mi?\n\n            Farklı: Ayırt edilmesine sebep olan bir başkalığı bulunan, farkı olan, değişik, başka\n\n            Peki ya \"Ayrı\"?\n\n            Ayrı: Farklı ve değişik, başka, kendi başına, tek, yalnız, müstakil\n\n            \"Farklılık\" nedir?\n            Farklılık: Değişiklik, ayrılık, başkalık\n\n            İşte burası zokayı yuttuğumuz yer:\n\n            Farklılık ≠ Ayrılık\n\n            Baş ve ayak farklı peki ama ayrı mı?\n\n            Hiçbir şey, yalnız-ayrı bir \"şey\" olarak var değildir. Sâdece bütünün anlık\n            görüntüsü olarak var görünür.\n\n            Uzaktan ayrı görünen her ne \"şey\"e yakından baktım ise görünmez sicimlerle\n            birbirine bağlı bir \"bütün\" gördüm.\n            [Cenâbı Mevlevî]\n\n            Arka plan ve olay, tuval ve resim, uzay ve yıldız ayrı değil birliktedir.\n\n            Parlak görünen yıldız, karanlık bir arka plan gibi görünen uzay boşluğunun devâmıdır.\n\n            Yerdeki bir ağacın dalını kıramazsınız, gökteki bir yıldızı yerinden oynatmadan.\n            [Şeyhu'l Ekber]\n\n            Ayrı şeylerin hayâlî olduğu görülür görülmez, var olmayan \"şey\"in, ayrı\n            eylemleri gerçekleştiremeyeceği de apaçık görülmüş olur.\n\n            Ayrı olarak var olamayan, ayrı olarak, tek başına, yalnız hareket edemez.\n\n            Dahası her \"şey\" bir süreçtir bu yüzden şey aslında eylemden başka bir şey\n            değildir.\n\n            O halde ayrı görülen her eylemi eyleyen, tek bir bütündür ve şey, bütünün eylemidir.\n\n            İşte İşbirliği: Tevhîd-i Efâl\n\n            Cümle işler Hâlık'ındır kul eliyle işlenir\n            Hakk'ın emri olmaz ise sanma bir çöp deprenir\n\n            Susan kitaptaki:\n\n            O’nun bilgisi dışında hiçbir yaprak düşmez.\n            [Enâm:59'dan]\n\n            İşâreti, konuşan kitaptan:\n\n            Ayrı olduğu sanılan en küçük \"şey\"in gerçekleşmesi için bile bütün evren\n            katkıda bulunur.\n\n            Şeklinde de okunabilir ve tevhîd zevki ancak bütünden alınabilir.\n\n            Bu da \"Ben\" diyerek etten duvarın gerisindeki ayrı benliği kasteden yalnız\n            insanın değil ancak \"Ben\" deyince bir ve bütün olarak varlığı kastedenin\n            işidir ve bizim kendi zevkimizdir vesselâm."
            }
          ]
        }
      },
      "id": 202103191554
    },
    {
      "article": {
        "header": {
          "date_value": "18 Mar 2021 19:42",
          "title": "NERDEYİM BEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/162049471_127406212723105_6364602512274561223_n_17883082730127441.jpg"
        },
        "main_article": {
          "quotes": [
            {
              "type": "baslik",
              "text": "NERDEYİM BEN"
            },
            {
              "type": "metin",
              "text": "[NERDEYİM BEN]\n            Bir Tebriz türküsü kalmış kulağımda:\n\n            'Işkın olmuştur ezelden tâ ebed\n            Rehnümâlığ birle bürhânım menim\n            Özümü ey dil güneh-kâr etmezem\n            Nefsim içün yerimi nâr etmezem\n\n            Ateş ve gül bahçesi, cennet ve cehennem gerçekten bir yer mi? Yoksa bir hâl mi?\n            Ne dersin?\n\n            Nasıl buyurmuştu İnsanlığın Tarifi:\n\n            Cehenneme uğramadan kimseler cennete giresi değil...\n\n            Düş.müş olduğumuz \"Azâb-ı Mukaddes\" sadece bir öğretmen, bir işâret...\n\n            Kan ve gözyaşı, gam ve elem, ayrılık ve ölüm, âh bu yalnızlık \"işin aslının öyle\n            olmadığını anla!\" diye dikenden güle, celâlden cemâle, ikiden bire yol bulasın;\n            yanmayasın diye var.\n\n            Türküde geçen \"reh-nümâlık bir'le\" AŞK'ın BİR'e rehberliği\n            nasıl güzel bir târif değil mi?\n\n            İçim içime sığmıyor...\n\n            Bu çiçekler, bu kuşlar, bu gökyüzü\n            Sanki niye var?\n\n            Unutma; cehennemde yürüyoruz\n            Çiçeklere bakarak...\n\n            Bir anda deniz olduğun gerçeğinde boğulmazsan, her gün deniz tutar sonra...\n\n            Ne demişti Cenâbı Rıfâi:\n\n            Dünyâ diyerek geçme sakın! Burdadır her şey\n            Mîzân ü sırât’ı mutlaka orda mı sandın\n\n            Cennet û dûzah, gamm ü sürûr, zulmet ile nûr\n            Yaptıklarının gölgesi, hâriçte mi sandın"
            }
          ]
        }
      },
      "id": 202103181942
    },
    {
      "article": {
        "header": {
          "date_value": "18 Mar 2021 05:49",
          "title": "ÖLÜMÜN BÜYÜK UYANIŞI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/161297506_242166960922035_5408180186865236084_n_17912227003630742.jpg"
        },
        "main_article": {
          "quotes": [
            {
              "type": "baslik",
              "text": "ÖLÜMÜN BÜYÜK UYANIŞI"
            },
            {
              "type": "metin",
              "text": "[ÖLÜMÜN BÜYÜK UYANIŞI]\n            Ne dediğini bilmeden, \"Ben\" kimliğiyle beden kabrinde dolanan\n            \"kimse\" nin ölümü için Ruhûllah olandan işitti, işitecek kulağı olanlar:\n\n            \"Bırak ölüler, ölüleri kaldırsın\"\n\n            Gerçekte insan ölmez çünkü asla doğmamıştır! Kim olduğunu unutmuşsa o başka...\n\n            Bir ömür sahte kimlik \"kişi:persona\" taşımak, çevrenin işbirliğiyle çok daha\n            kolay bir hâle geliyor.\n\n            Çocukken, aslında diğer kimliklerimiz olan, ailelerimiz, arkadaşlarımız ve\n            öğretmenlerimiz, onaylanmış gerçek bir \"sahte kimlik\" olmamıza yardım etmek\n            için yani ayrılık yanılsamasında bizi doğrulamak için mümkün olan her şeyi yaparlar;\n            \"gerçek bir kişi olmak\" derken kastedilen budur.\n\n            Bugün kullandığımız kişi kelimesinin kökeni Latince \"persōna\" ve o da tam\n            olarak, Antik Roma'nın açık hava tiyatrolarında, aktörler tarafından kullanılan,\n            maskenin (per) içinden sesin (sonus) geldiği \"megafon ağızlı maske\" demektir.\n\n            Peki ya sonra?\n\n            Oyuncular, sahne arkasındaki yeşil odada maskelerini ve kostümlerini çıkarırken,\n            insanda, ölümde (beden-zihin) kişiliğini çıkarıyor.\n\n            Ve tıpkı arkadaşlarının performanslarından dolayı, onları tebrik etmek için sahnenin\n            arkasına geldikleri gibi, kendi arkadaşlarının ölümlü rolünden soyunmasına yardım etmek,\n            gösteriyi alkışlamak ve türlü merâsimle kutlamak için ölüm döşeğinde de toplanmalıdır.\n\n            Târik-i nâzenin canlarının ikrâr verdiği o kabul merâsimine, belki de bu yüzden\n            \"soyunmak\" deniyor.\n\n            Görene ha ölüm döşeği\n            Ha sahne arkası\n            Görenedir, köre ne!\n\n            Muhabbetle..."
            }
          ]
        }
      },
      "id": 202103180549
    },
    {
      "article": {
        "header": {
          "date_value": "17 Mar 2021 21:52",
          "title": "ÇOK AÇIK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/161651121_739294320285629_6272759877613247686_n_17869623740315748.jpg"
        },
        "main_article": {
          "quotes": [
            {
              "type": "baslik",
              "text": "ÇOK AÇIK"
            },
            {
              "type": "metin",
              "text": "[ÇOK AÇIK]\n            Hemen şimdi mutlu olmak\n            hem de çok mutlu olmak ister misin?\n\n            Gerçek mutluluğun, kendi basitliğinde gizlenen kadîm bir sırrı var:\n\n            Lâ talebe ve lâ redde\n\n            Şimdi, şu anda\n            ❝ Bir \"şey\" istemeyi bırak ❞\n\n            Varmak istediğin yerdesin\n            Evindesin ve bir eksiğin yok!\n\n            Sahte ihtiyaçlarla yaşıyoruz, bir türlü doymamamızın, mutlu olamamızın asıl nedeni bu!\n\n            Şimdi dış gözlerini yum, içine düş ve içinden geçen havayı bir süre izle, nefesin\n            farkında ol.\n\n            Tuttuğun, tutunduğun her şeyi bırak, düğümleri çöz, çöz ki çözülesin; kendinde\n            eriyesin...\n\n            Çünkü bir şeyin hakikati, yıkılırken ortaya çıkar. Düşerken, yıkılırken, gayb.ederken ne\n            isek; aslında hep oyuz.\n\n            Evet evet gayb.olmaya bırak kendini, gayb.olduğunda evinde olacaksın.\n\n            Herkesin şimdide, sadece bir anlığına ve ancak kendi evinde yaşadığını unutma...\n\n            Bir kalbin var hatırla\n            Evindesin unutma..."
            }
          ]
        }
      },
      "id": 202103172152
    },
    {
      "article": {
        "header": {
          "date_value": "17 Mar 2021 00:26",
          "title": "OYUN İÇİNDE OYUN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/160263458_186196156379836_8513323842309058075_n_17877150635162981.mp4"
        },
        "main_article": {
          "quotes": [
            {
              "type": "baslik",
              "text": "OYUN İÇİNDE OYUN"
            },
            {
              "type": "metin",
              "text": "[OYUN İÇİNDE OYUN]\n            Bir önceki oyunun biraz daha içine girelim. Elbette O'nun bir insan gibi\n            şekillenmediğini, benzemekten münezzeh olduğunu asla unutmadan.\n\n            Biz insanların tenleri vardır ve her zaman sınırı çizgimiz olan derimizin dışında bir\n            şeyler vardır. Öyle olmasaydı, vücudumuzun içinde ve dışında olan arasındaki farkı\n            bilemezdik değil mi?\n\n            Ama O'nun bir derisi ve şekli yoktur çünkü onun dışında hiçbir şey yani ayırması\n            gereken bir sınırı yoktur.\n\n            Yeterince zeki bir çocuk, bunu bir \"Möbius Şeridi\" örneği üzerinden kolayca\n            anlayabilir; sadece tek yüzü olan yani ön ve arka yüzleri bulunmayan ama öyle görünen,\n            sonsuz izlenimi uyandıran bir şerit.\n\n            Zâhir ve Bâtın kendisi olduğuna göre O'nun içi ve dışı aynıdır.\n\n            O, dünyanın özüdür ancak aynı nedenle O'nu ​​göremezsiniz, aynasız kendi\n            gözlerinizi göremediğiniz gibi!\n\n            İşte kendi benliğimiz de o kadar zekice gizlidir çünkü o Tanrı'nın saklamasıdır;\n            Ondan daha güzel boya(ma)sı olan kim?\n\n            O'nun neden bazen korkunç insanlar şeklinde saklandığını ya da büyük hastalık ve\n            acı çeken insanlar gibi davrandığını sorabilirsiniz.\n\n            Unutmayın öncelikle bunu kendisinden başka kimseye yapmıyor yani mülkünde ortağı yok,\n            bazıları kişisel algıladıysa o başka!\n\n            Ayrıca zevk aldığınız hemen hemen bütün hikayelerde iyi insanlar kadar kötü insanların\n            da olması gerektiğini unutmayın.\n\n            Çünkü hikayenin heyecanı, biraz da iyi insanların kötüleri nasıl yola getirecegini\n            bulmaktan gelir, filmin tadı böyle böyle çıkar...\n\n            Bu gerçeğin tam anlaşılması, gözü açık uyuyan tutucular tarafından, küfürlerin en\n            karası, hayallerin en çılgını, egonun en şişkin hâli olarak görülebilir\n\n            Ne diyelim hakları var, güller nîsar olsun yollarına...\n\n            Ne var ki \"Uçlar birbirine değer\" ve gerçek küfrün, gecenin sonunda, hayâlin\n            nihayetinde gerçekleşmesi veya ego damlasının şişe şişe sınırına dayanıp patlayınca\n            deniz olduğunu anlaması hep birden bunu söyler gibi\n\n            Elbette kendisinin \"Tek Hak Evliyâ\" diğerlerinin câhil olduğunu, kendisinin\n            tek tanrı, diğerlerinin sahte olduğunu söyleyen herkese haddi bildirmelidir, zaten başka\n            \"kimse\" görenler işini iyi bilir.\n\n            Mevzû inceldikçe inceldi, kopmadan aradan sızalım, sırra kadem basalım; muhabbetle\n            efendim muhabbetle..."
            }
          ]
        }
      },
      "id": 202103170026
    },
    {
      "article": {
        "header": {
          "date_value": "16 Mar 2021 22:31",
          "title": "OYUN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "OYUN"
            },
            {
              "type": "metin",
              "text": "[OYUN]\n            Bir varmış bir yokmuş\n\n            Dünyanın olduğu zamanlar ve\n            Olmadığı zamanlar\n            Varmış\n\n            Eğer dünya sonsuza dek hiç dinlenmeden sürüp gidecek olsa, kendi kendinden bıkmaz\n            mıymış?\n\n            Bir geliyor\n            Bir gidiyorsun\n            Bir görüyor\n            Bir görmüyorsun\n            Bir varmış\n            Bir yokmuşsun\n\n            Kendine doyamadığın için\n            Kaybolduktan sonra\n            Hep geri geliyorsun\n\n            Tıpkı nefes gibi\n            İçine girip çıkıyor\n            Sanki içinden geçiyor\n            Hep var olsun diye\n            Nefesi her zaman içinde\n            Tutmayı denesen\n            Kendini çok kötü hissedersin\n\n            Tıpkı saklambaç oyunu gibi\n            çünkü saklanmanın yeni yollarını bulmak eğlencelidir ama her zaman aynı yere saklanmayan\n            birini aramak çok daha eğlenceli\n\n            Yalan yok O da saklambaç oynamayı seviyor ama kendi dışında hiçbir şey olmadığı için\n            onunla oynayacak kimsesi yok\n\n            Ama sanki \"kendisi değilmiş gibi\" davranarak bu zorluğun üstesinden pek güzel\n            gelir; bu onun kendinden gizlenme şeklidir\n\n            O, sen, ben ve dünyadaki bütün insanlar gibi davranıyor, hayvanlar, bitkiler, madenler,\n            yıldızlar ve bütün evren gibi...\n\n            Bazıları korkutucu görünse de pek garip ve harika maceraları var\n\n            Evet bazıları sadece kötü rüyalar gibi, nasıl olsa uyandığında bütün bölümlerinden\n            tekmili birden uyanacaksın; hepsi ortadan kaybolacak ve bir tek sen kalacaksın\n\n            Güyâ O şimdi saklanıyor; sen ve ben numarası yapıyor. Hem o kadar iyi yapıyor ki, nerede\n            saklandığını ve şimdi ne halde olduğunu çıkarmak hayli zaman alıyor\n\n            Ama hepsi hepsi bir \"oyun ve eğlence\" zaten kendi kitabında dünya için bu\n            tanımı kullanıyor.\n            [Enam:32'den]\n\n            \"Bilinmekliği Sevmesi\"\n            Tam olarak muradı bu!\n\n            Kendinin çabucak bulunmasını da pek istemiyor çünkü bu oyunun tadını kaçırırdı\n\n            Bizler için O'nu bulmanın bu kadar zor görünmesinin nedeni bu: her birimizin,\n            kendisi değilmiş gibi davranan, tebdîl dolaşan O olduğumuz gerçeği\n\n            Ne var ki oyun yeterince uzun sürdüğünde, hepimiz uyanacağız, rol yapmayı bırakacağız ve\n            hatırlayacağız ki:\n\n            Hepimiz tek bir Benliğiz, şimdi ve burada her şey kendimizden ibâret ve ayrı ayrı\n            yaşayanları olmadan, sonsuza dek yaşıyoruz\n\n            Peki neden göremiyoruz?\n\n            Görme aleti olduğu halde kendi gözlerini göremez, ısırma aleti olduğu halde kendi\n            dişlerini ısıramazsın\n\n            Çoook iyi gizlenmiş çok!\n            Kendini kendine örtmüş:\n\n            Ancak bir aynadan\n            Parlak bir aynada..."
            }
          ]
        }
      },
      "id": 202103162231
    },
    {
      "article": {
        "header": {
          "date_value": "16 Mar 2021 06:52",
          "title": "TESLÎMAT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/160297757_347182489978373_8925092634186989536_n_17892643894953687.jpg"
        },
        "main_article": {
          "quotes": [
            {
              "type": "baslik",
              "text": "TESLÎMAT"
            },
            {
              "type": "metin",
              "text": "[TESLÎMAT]\n            - \"Zihnin sessiz kalması için sınırlarına dayanması ve hayretle kalbin içinde\n            erimesi lâzım\" demiştiniz. Bunun için bir meditasyon tavsiyeniz olur mu?\n\n            Meditasyonun manâsı çok basit. Zihni, bedeni ve dünyayı, an be an içinde göründükleri\n            sessiz mevcudiyete teslim etmek demektir. Hepsi bu kadar.\n\n            Âh teslimiyet...\n\n            - Ne uzuuun bir hece imiş nefesimi kesiyor. Ama kime teslim olsam aldatıldım.\n\n            Elden vefâ yoğa benzer...\n\n            Başka bir \"kimseye\" teslim olan her \"kimse\" ihânete uğrayacaktır.\n\n            - Peki nasıl?\n\n            Olana açık ol, kapanma, kendini bir yere yaslama. Zâhire râzı ol, kabul et, sev: bâtının\n            seni teslîm alıp durur; evirir çevirir kendine getirir vesselâm"
            }
          ]
        }
      },
      "id": 202103160652
    },
    {
      "article": {
        "header": {
          "date_value": "16 Mar 2021 03:48",
          "title": "SORU•YORUM ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/160637529_3622115281231653_1747531512114124434_n_17870810495293311.mp4"
        },
        "main_article": {
          "quotes": [
            {
              "type": "baslik",
              "text": "SORU•YORUM ∞"
            },
            {
              "type": "metin",
              "text": "[SORU•YORUM ∞]\n            Bir dönem ekranları süsleyen 007 J. Bond serisinden hatırladığımız, başı dumanlı bir\n            mesaj:\n\n            This message will self-destruct in ** seconds\n            Bu mesaj kendini *** sonra imhâ edecektir.\n\n            Bu aslında kadim bir gerçeğe dâir anlık bir fotoğraf:\n\n            Ders tam anlaşılsın diye kendini yok etmeyen öğreticinin de, müridin gerçeğe varması\n            için kendini fenâ etmeyen mürşidin de hakikati yoktur.\n\n            Birer zarf olan kelimelerin gerçek anlamlarının doğması için kabuğun yok olması gerekir\n            ve işte o anda, aslında bu cümlelerde söylenenleri anlamadığımızı fark ederiz; biz\n            anlayan veya anlatan değil anlayışın kendisiyiz.\n\n            Öyleyse, hem cevabın hem de sorunun gerçek içeriği bu sonsuz açıklıktır, bu bilmeme\n            hâlidir.\n\n            Bu açıklık, soru ve cevabın muhafaza edildiği ve her ikisinin de içinden çıktığı, içinde\n            çözüldüğü, kelimelerin arkasında, arasında ve içinde mevcut olandır.\n\n            Soruları bu açıklıktan formüle ediyoruz ve yeniden bu açıklıkta çözülüyorlar.\n\n            Bu, açıklığın her an kendini görünür kıldığı ilahi bir oyundur. Çünkü:\n\n            O, her an yeni bir iş, oluş, görünüş yaratım hâlinde, başka bir tecellîdedir.\n            [Rahmân:29]\n\n            İşte gerçek bir muhabbet, kelimelerin çokluğu görünse de açıklıktan açıklığa doğru bir\n            harekettir, kendi(liği)nden ayrılmayan hiçbir yere gitmeyen bir dans gibidir.\n\n            Bu dansın adımları bazen hızlı bazen yavaş, bazen nazik ve bazen sert, bazen karmaşık ve\n            bazen basit, bazen entelektüel ve bazen samimi, bazen uzun ve bazen kısa görünse de her\n            zaman aynı danstır.\n\n            O halde bir şey okuduğumuz veya dinlediğimiz anda, söylenen bütün kelimeleri derhal\n            unutmalıyız.\n\n            Geriye kalan şey, kelimelerin işâret ettiği gerçek anlamı, \"BEN' dediğimizde\n            atıfta bulunduğumuz şey, sorunun gerçek cevabı; sessizliğin benzersiz parfümüdür."
            }
          ]
        }
      },
      "id": 202103160348
    },
    {
      "article": {
        "header": {
          "date_value": "16 Mar 2021 01:07",
          "title": "KENDİME NOT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/161011563_269393628092621_6648808505837775684_n_18100641841219287.jpg"
        },
        "main_article": {
          "quotes": [
            {
              "type": "baslik",
              "text": "KENDİME NOT"
            },
            {
              "type": "metin",
              "text": "[KENDİME NOT]\n            Kendi üstüne bu kadar gitme, yüzünü gizlendiği kuytulardan çıkar.\n\n            Hem zihnini de düşman belleme, kızma ona.\n\n            Zihin ölçer, kıyaslar ve tanımlar; istese de sessiz kalamaz. Bunda bir sorun yok!\n\n            Çünkü programlandığı doğası gereği, her şey olarak gayb•olanların bir şey olarak\n            görünmesinin yolu bu: sonsuz açıklığı çerçeve içine alma.\n\n            Dinlenmek için aradığın sessizlik zihnin susması değildir; varlığımızın kendi doğası\n            olarak dâimâ zihnin arkasındaki açıklıkta bulunandır.\n\n            Sessizlik, sınırlama veya merkezin olmadığı özgürlüktür. Bu bizim bütünlüğümüzdür, ne\n            bedenin içinde ne de dışındadır.\n\n            Ne var ki sınırlı zihin gözlüğünden bakıldığında ancak ikilik, yanılsama yurdu olan\n            zamanda yaşanan bir dünya yâni \"ayrı ben rüyâsı\" görülecektir.\n\n            Gördüğümüz, yaptığımız ve düşündüğümüz her şeyin, \"ikilik yok BİRLİK VAR\"\n            uygulamasına yönelik önemli bir basamak olan zihnimiz tarafından yaratılan bir yorum\n            olduğu fikrine alışmaya çalışsan iyi olur.\n\n            Ve buna \"alışmak\" kendimize gelmek için bir zikirdir ve kendimizi hatırlamak\n            anlamına gelir.\n\n            Kendimizi, kendimize tekrar tekrar hatırlatmak...\n\n            İşte bu birliğe doğru çok önemli bir adımdır.\n\n            Pek çok süs eşyasında görünse de hepsi sâdece altın.\n\n            Dalgalar sayısız şekil ve boyutta olsa da hepsi su\n\n            Tuvaldeki manzara ne hârikâ oysa hepsi boya\n\n            Perdeki film esaslı bir hikâye oysa sâdece ışık oyunu\n\n            Dünyada kan ve gözyaşı görünse de hepsi bir bilinç oyunu, huzur tavlası!\n\n            İnsanın gözlerini kamaştıran çimenlerin yeşil rengi yalnızca bir ışık oyunu... Mini mini\n            kuşların cıvıltısı yalnızca bir hava titreşimi... Âlemleri kaplayan bu ışık yalnızca her\n            şeye nüfuz eden bir dalgalanma... Kısacası her şey yerli yerince, birden bire bir\n            kanunun esiri.\n\n            Ne demişti âşık biri:\n            Hak zuhûrdan, kul kabulden ibârettir.\n\n            BİR dediğimi iki etmeyen kendime muhabbetle..."
            }
          ]
        }
      },
      "id": 202103160107
    },
    {
      "article": {
        "header": {
          "date_value": "15 Mar 2021 23:50",
          "title": "SORU.YORUM 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/161342246_721395915144536_1888348823662957870_n_17911798318643443.mp4"
        },
        "main_article": {
          "quotes": [
            {
              "type": "baslik",
              "text": "SORU.YORUM 1+1"
            },
            {
              "type": "metin",
              "text": "[SORU.YORUM 1+1]\n            - Yâ Rab haberi nerden alalım, cevabı kime soralım?\n            Müftüler fetvâ verseler de sen yine KALBİNE danış\n\n            Sana şüphe getirip ıztırâba düşüren nesneyi terk eyleyip KALBİNE yakîn ve temkîn getiren\n            nesne ile amel eyle.\n\n            Onu Rûhu’l-emîn (Fuâd'a yansıyan Cebraîl) senin KALBİNE indirmiştir.\n            [Şuarâ:193-4]\n\n            Kalp, madde ve manâ arası bir köprü, hele içinde \"süveyda\" denilen bir kara\n            delik var ki bir ucu sonsuz açıklığa açılıyor, yere göre sığmayanı saklıyor.\n\n            O halde zihnin sessizliğinde, \"bir kalbin var hatırla\" ve biliyorsun ki\n            sessizlik boş değil cevaplarla dolu...\n\n            Yâni sorunun ortaya çıktığı açıklık ve cevabın geldiği açıklık iki farklı açıklık\n            değildir, bunlar bir ve aynıdır çünkü evrene ancak tek bir sonsuz, tek bir boşluk (engin\n            açıklık) sığabilir.\n\n            Sorunun sorulması, bu açıklığın yaratıcı (creative) yönüdür. Sorunun çözülmesi ise derin\n            (meditative) yönüdür ki var olan her şeyin çözülmesidir.\n\n            Peki bir sorunun amacı nedir?\n            Neden bu hareket, bu çalkalanma, bu kıpraşma, bu yaratıcılık?\n            Neden sadece huzur içinde dinlenmiyoruz da soru(n) çıkarıyoruz?\n\n            diye sorsak kendimize, zihinden bir cevap veremeyiz.\n\n            Çünkü zihin, sorduğumuz \"yaratıcılığın\" bir parçasıdır. Her şey böyle böyle\n            sınırlı zihin tarafından sınırlandıkça bir şey halinde görünür, gayb.olmaktan kurtulur.\n\n            Ne demişti W. Blake:\n            \"Eternity is in love with the productions of time\"\n\n            Belki de bu yüzden, sonsuz açıklık, kendisini, her ân başka bir iş ve oluşla, kendi\n            kendine ifşâ etmekten, Cenâbı Mevlevî tâbiriyle \"Huzur tavlası\" cümbüşünden\n            hoşlanıyor.\n\n            Ve bu soru-cevaplar yâni karşılıklı diyalog oyunu, kendi kendine kurduğu birçok zevk\n            modundan sadece biridir ve aslen karşılaşma değil aynalaşma diyalog değil monologtur.\n\n            Yani asıl soru kelimelerde değil ve gerçek cevap da kelimelerde değil.\n\n            Bizde âdet böyledir, güzeli oynatırlar amman güzeli oynaaadırrlar\n\n            DANSA DEVÂM EDİYORUZ"
            }
          ]
        }
      },
      "id": 202103152350
    },
    {
      "article": {
        "header": {
          "date_value": "15 Mar 2021 22:29",
          "title": "SORU•YORUM 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/160739360_179118230489827_5754116558197574627_n_17921272444541827.jpg"
        },
        "main_article": {
          "quotes": [
            {
              "type": "baslik",
              "text": "SORU•YORUM 1"
            },
            {
              "type": "metin",
              "text": "[SORU•YORUM 1]\n            Susarak anlaştıklarımızın, susayarak kandıklarımızın affına sığınarak sustuğumuzda\n            duyulanlara dâir \"muhabbet etmek\" geldi içimizden...\n\n            Daha bir \"soru\" görünmeden, kendini oluşturan bütün unsurlar birleşerek\n            formüle edilmeden önce \"bilmiyorum\" hissi vardır.\n\n            İşte bu \"bilmiyorum açıklığından\" zihin katmanında bir soru açığa çıkıyor.\n\n            Aslında bu açıklık, zihnin kavramlar aracılığıyla bir şeyi ifâde edebilmesinin tek\n            yoludur. Ancak sorunun gerçek özü, ortaya çıktığı bu engîn açıklıktır.\n\n            Bir soru için, kavram biçiminde bu açıklıktır diyebiliriz yâni \"Bilmiyorum\"un\n            zihinde aldığı şekil.\n\n            Bu soru, sâdece bu açıklık olarak mevcut olan biri tarafından alındığında, açıklık yine\n            kavramsal düşünme biçimini alır ve bir cevap verir.\n\n            Cevabın amacı kavramsal düşünceyi sürdürmek değil soruya son vermektir. Bir soru,\n            yalnızca gerçekten yanıtlandığında soru olmaktan çıkabilir.\n\n            Soruya son veren, kavramı çözen, sorunun sorulduğu biçim ve sorunun çözüldüğü şey, ilk\n            başta geldiği yerdir; açıklıktır.\n\n            Gidecek başka bir yer yok.\n\n            Bu yüzden cevabın soruyu çözdüğünü ve bizi çıplak açıklığa, orijinal \"bilmeme\n            hâline\" geri döndürdüğünü söyleyebiliriz.\n\n            Peki sorudan önceki açıklık ile cevaptan sonraki açıklık arasındaki fark basitçe nedir?\n\n            Soru, tatmin edici bir şekilde cevaplandığından, bu açıklıkta en azından geçici olarak\n            çalkantının sona ermesi söz konusudur.\n\n            Artık bu sessiz açıklıktan, kavramsal düşünceye kaçmak için bir dürtü yoktur ve tam da\n            bu noktada, kendi gerçek doğamıza dalarız; açıklık kendini böyle böyle deneyimler.\n\n            Yani öğretici tarafından yeni bir şey verilmez. Soru, zâten cevabı içerir, aslında soru\n            doğru cevaptan doğar.\n\n            Durum böyle olmasaydı yâni cevabı zâten bilmeseydik, duyduğumuzda onu nasıl tanırdık?\n\n            Hiç düşündünüz mü bir şeyi tam anladığımızda hissettiğimiz \"Evet işte bu\"\n            cevâbı nereden geliyor?\n\n            İrfan meclisinde pek iyi bilinen:\n\n            \"Dinleyen, söyleyenden ârif olsa gerektir\"\n\n            düstûru biraz da:\n\n            \"Sessizlik boş değil cevaplarla dolu\" demektir.\n\n            Sorusu (cevâba d)olanlarla\n            DEVÂM EDİYORUZ..."
            }
          ]
        }
      },
      "id": 202103152229
    },
    {
      "article": {
        "header": {
          "date_value": "15 Mar 2021 19:38",
          "title": "GERÇEK AYNI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159622683_898028330983150_8395028495743853766_n_17899435960810882.mp4"
        },
        "main_article": {
          "quotes": [
            {
              "type": "baslik",
              "text": "GERÇEK AYNI"
            },
            {
              "type": "metin",
              "text": "[GERÇEK AYNI]\n            Rûhullâh makamında İsâ'dan işitti, işitecek kulağı olanlar:\n\n            Before Abraham Was, I AM\n            [John 8:58]\n\n            BEN İbrahim'den önce var idim\n\n            - Kavmim \"Yâ Mûsâ, bunları kimden aldın?\" diyecekler ben ne cevap vereyim?\n            - I AM WHO I AM\n            [Exodus 3:14]\n\n            BEN OLAN BEN'DEN aldım dersin!\n\n            Daha Âdem su ve çamur arasındayken\n            BEN nebî olarak var idim.\n            [Hadîs-i Kudsî]\n\n            Bir BEN vardır bende...\n\n            Bir damla suda okyanus gizleyensin, (kendini) parça (sanan) bütüne kavuşacak ki hasret\n            dinsin!\n\n            Ne var ki damla ancak kendini tamamlayınca damlar ve insanlık kendini tam anlayınca\n            başlar:\n\n            Tende canım, canda cânânımdır Allah Hû diyen\n            Katremin içinde ummânımdır Allah Hû diyen"
            }
          ]
        }
      },
      "id": 202103151938
    },
    {
      "article": {
        "header": {
          "date_value": "15 Mar 2021 02:20",
          "title": "VARLIK KOKUSU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/160641070_432439734534465_9133761935217037036_n_17910223048669676.jpg"
        },
        "main_article": {
          "quotes": [
            {
              "type": "baslik",
              "text": "VARLIK KOKUSU"
            },
            {
              "type": "metin",
              "text": "[VARLIK KOKUSU]\n            Dışarda madde-evren\n            İçerde zihin-ben\n\n            Tanımı gereği, ikilikten bir türlü kurtulamıyor bu ben!\n\n            Dünyanın malzemesi olan dualite, illüzyon da \"Dışarı-madde-dünya nasıl gerçek\n            olmaz?\"sorusunun, mutlaka tatmin edici bir cevaba rastlaması, kendine çarpması\n            lâzımdır ki ayıksın!\n\n            Kendi deneyimlerimizden biraz iz sürelim mi?\n\n            Tâze hava alayım diye dışarı çıktım\n\n            İşte bu, burada balkonumda duran BEN-im. Bahçemdeki çiçekler ise oradadır yâni dışımda!\n\n            Bu sâdece ayrı benlik bakış açısından böyledir, kanlı gözlerle bakan âlemi kanlıca görür\n\n            İyi ama gerçekte, sonsuz şimdinin farkındalığında görünen (yüzü) bahçe-çiçek-insan\n            ifâdesiyle (özde) deneyimlenen bir tek!\n\n            (İçerde) Vücudumda yakın dönen olaylarla, (dışarda) bahçedeki uzak çiçeklerin hiçbir\n            farkı yok\n\n            İlk bakışta sınırsız farkındalık yoluyla doğrudan tek bir deneyimdir, daha sonra sınırlı\n            zihinde bir düşünce belirir ve onları böler, ayırır tanımlar; özne ve nesne, algılayan\n            ve algılanan yâni ikilik açığa çıkar\n\n            O halde, aslı bütün bir deneyim olarak farkındalığın işleri, birçok farklı şeyde ayrı\n            ayrı görünmüş, bir elma bin aynada bin bin sayılmıştır\n\n            Ben buradayım, bahçe orda ve bahçede çiçekler var...\n\n            İçi de (El-bâtın) Dışı da (Ez-zâhir) öncesi de (El-evvel) sonrası da (El-âhir) kendisi\n            olduğu için aslında zaman ve mekanla sınırlanmaksızın cümle fiillerde fâil O, cümle\n            sıfatlarda mevsûf O, cümle vücûtlarda mevcûd O; ancak O!\n\n            Ki mayası sağlam bu topraklarda, asırlardır bir nefesten söylenir durur şarkımız bizim:\n\n            Aşk ile ister idik yine bulduk ol canı\n            Gömlek edinmiş giyer suret ile bu teni\n\n            Girmiş surette gezer cümle işler düzer\n            Geri kendine söyler gevher ile bu kânı\n\n            Bu dünya bir pazardır suretler olmuş dükkân\n            Bu dükkâna giriben oldur satan bu kânı\n\n            Bir niceler kayırır bunca malım kaldı der\n            Veren oldur alan ol sormaz nedir ziyânı\n\n            Yûnus imdi sen senden ayrı değil hem candan\n            Sen sende bulmaz isen nerde bulasın ânı\n\n            İçerde, ben düşünüyorum ve dışarda yağmur yağıyor gibi gelse de zihin gölge etmediğinde\n            yağan sensin, gören sen! Topraktan gelen de kendi kokun!\n\n            İnen her yağmur damlasına: \"tâze gelendir\" diyerek yüzünü dönen, kucak açan,\n            rahmet olup evrene y•ağan Varlığın Sevinci böyle böyle anlaşılır"
            }
          ]
        }
      },
      "id": 202103150220
    },
    {
      "article": {
        "header": {
          "date_value": "15 Mar 2021 00:25",
          "title": "GİZLİ HAZÎNE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/160615393_294059502349784_7980739028938402264_n_17914016962622642.jpg"
        },
        "main_article": {
          "quotes": [
            {
              "type": "baslik",
              "text": "GİZLİ HAZÎNE"
            },
            {
              "type": "metin",
              "text": "[GİZLİ HAZÎNE]\n            Derin bir nefesle rahatlayalım kendimize gelelim, kendimizle hoş bir sohbete dalalım:\n\n            Deneyimlerimizde, değişmeyen ne var?\n            Şimdiye dek varlığı bir nefes kadar bile ayrı olmayan ne var?\n\n            Hemen kuru bir sözle cevap vermeyelim\n\n            Cevap bir düşünce değil çünkü düşünceler her zaman değişiyorlar\n\n            Bu bedende bir his değil, bir duyu algısı da değil zira onlar da esen rüzgardan nem\n            kapıyorlar, her zaman değişiyorlar.\n\n            Deneyimlerimizde, algıları algılayan gerçeklik olarak değişmeyen tek bir şey vardır: Saf\n            Farkındalık\n\n            Kendi varlığımızın deneyimi, evrensel varlığımızın deneyimidir. Tıpkı kendi\n            farkındalığımızın deneyiminin evrensel farkındalığın deneyimi olması gibi\n\n            Sadece varlığımızın yâni farkındalığımızın sınırlı olduğuna inanıyoruz. Sınırlı\n            olduklarına inanmamız, onları sınırlı yapmaz, gerçeğin doğasını gerçek olmayan\n            değiştiremez\n\n            Nasıl bireysel zihin, insan bedeninin karşılığı ise, farkındalık da gerçekliğin\n            karşılığıdır. Her ikisi de aynı madalyonun iki yüzüdür\n\n            Bu gerçek, en azından bir olasılık olarak anlaşıldığında, geriye kalan tek şey,\n            gösteriye açık olmaktır. Evrensel orkestranın an be an çaldığı müziği hissetmek\n\n            Sahte kimliğimizin, gerçekliğimizin okyanusunda çözülmesine izin vermek...\n\n            Sınırlı bir \"beden-zihin\" olduğuna dair sâbit bir inanç olduğu sürece, gerçek\n            bir tevazudan bahsedemeyiz. Yoksa tevazu ne söylense \"aman efendim\n            estağfirullah\" mahcubiyeti değildir\n\n            Gerçek tevazu, bizim ayrı bir varlık olmadığımızın anlayışıdır. Hem zâten ayrı bir\n            varlık olsa ikinci olurdu ama ikinci hiç görünmedi!\n\n            İşte bu nedenle, ayrı bir varlık yoksa, mütevazı olduğunu iddia edebilecek ayrı bir\n            varlık da yoktur. Tevazu, ayrı bir varlık olma inancının yokluğunda kendiliğinden\n            gerçekleşebilir\n\n            Hiç kimse bir başkasının üstünde veya altında bir makamda değildir. Hepimiz aynıyız.\n            Hiçbir ırk daha iyi değildir, hiçbir cinsiyet daha iyi değildir, hiçbir yaş\n            diğerlerinden daha iyi değildir\n\n            Gizli bir hazîne idim, bilinmekliği sevdim\n            [Hadîs-i Kudsî]\n\n            Bu hazîne, hiçbir ayrım olmadan hepimize eşit derecede bahşedilmiştir: saf farkındalık\n\n            Ne var ki kalbinde saklı gizli hazineyi, renkli cama değişen, ışığı tanımadan renge\n            aldanan çoktur, hakikatte yoktur vesselâm"
            }
          ]
        }
      },
      "id": 202103150025
    },
    {
      "article": {
        "header": {
          "date_value": "14 Mar 2021 23:00",
          "title": "NEFESE BİR İŞÂRET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159980123_2852615508359707_4412096992321374347_n_17870479805300541.jpg"
        },
        "main_article": {
          "quotes": [
            {
              "type": "baslik",
              "text": "NEFESE BİR İŞÂRET"
            },
            {
              "type": "metin",
              "text": "[NEFESE BİR İŞÂRET]\n            Zikr, harf, söz, cümle nefessiz olmaz, kitap cümlesiz dolmaz:\n\n            Nefessiz dünyâda bir harf dirilmez\n            Nefes de harfe boyanır ayrılmaz\n\n            Nefes, Rahmânî nefestir, evrenin soluğudur. Her şey o nefesten meydana gelir, içine\n            üflenmeden kuru bir kabuktur ha harf dediğin ha beden dediğin libâs.\n\n            Hayat, nefesi tutmadan, alıp vermekle devam edebilir. Nefes de nefs•de akar gider, demek\n            ki âlemde dolaşan nefes âdeme girince nefs sâhibi oluyormuş, göründükçe nefes ve nefs\n            ayırlmaz; anla artık!\n\n            Bu nefesle kendi kitabımızı okuyabiliriz artık:\n\n            Fezkurunî ezkurkum\n            O halde zikredin BENi (ki)\n            Zikredeyim (BEN) sizi...\n            [Bakara:152'den]\n\n            Bütün dikkat, ilgi, enerjini bir şeye akıttığında, mutlaka o bir şey de sana akıyordur.\n\n            And if you gaze long into an abyss, the abyss also gazes into you.\n            [F. Nietzsche]\n\n            Çünkü boşluğa yeterince uzun süre bakarsan o da sana bakar!\n\n            When you are thinking of God...\n            It's really God thinking of you!\n            [F. Lucille]\n\n            Aynaya uzanan parmak ile aynadan uzanan parmağı... Senin onu andığın dil ile onun seni\n            andığı dili... Bir okumak...\n\n            Ancak\n            Zâkir (zikreden)\n            Mezkûr (zikredilen)\n            Zikir (hatırlayış)\n            Bir olduğunda, şirk izi kalmaz olur.\n\n            \"Kendi kendine şâhitliği\" [Ali İmrân:18] zâhir olur, din muhabbetle\n            kendiliğinden tamam olur.\n\n            Burası tam anlaşıldığında buradan tâ arşa kadar yol olur, dahası arada yol kalmaz olur.\n\n            Ellezîne yezkurunAllâhe kıyâmen ve ku’ûden ve alâ cunûbihim...\n            O öze erenler, her nerede, hangi iş üzre olsalar Allah'ı anarlar\n            [Ali-İmran:191'den]\n\n            Yezkurunallâhe'nin devrânıyız\n            Her nefeste zikrinin âgâhıyız\n            Zatının şem’ine hep pervâneyiz\n            Fezkurunî âyetinin mazhârıyız\n\n            Yerini gaybedenin yoktur mekânı, meskenim iki nefes arası bir ândır, her dem nefesinle\n            raks eylerim, gittiğim geldiğim yalan; olsa olsa devrândır güzeller güzeli..."
            }
          ]
        }
      },
      "id": 202103142300
    },
    {
      "article": {
        "header": {
          "date_value": "14 Mar 2021 08:09",
          "title": "UMUTREHBERİ KİTABI'NDAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159856858_808113863121498_2930061395622904857_n_17865491423393222.jpg"
        },
        "main_article": {
          "quotes": [
            {
              "type": "baslik",
              "text": "UMUTREHBERİ KİTABI'NDAN"
            },
            {
              "type": "metin",
              "text": "[UMUTREHBERİ KİTABI'NDAN]\n            Geçmişe bağlı psikolojik bir \"BEN\"in içinde, geleceği bekleyerek\n            yaşlanıyorken, yolum şimdi de HAYIRLI OLSUN derler, birlik dükkânına düşmüştü\n\n            İçerde bir müşterisi vardı. Vitrinin önünde, dükkan sâhibiyle konuştuklarına kulak\n            misâfiri oldum:\n\n            - Nasıl yardımcı olabilirim?\n            - Bu dükkandan ne alabilirim?\n\n            - Alacak bir şey yok! Ne aradığını söyle hele?\n            - Huzur ve mutluluk\n\n            - Burada boş vaatler yok. Ciddi alıcı mısın?\n            - Pazarlığımız nasıl olacak?\n\n            - Her şeyi verecek ve hiçbir şey beklemeyeceksin! Hâlâ ilgileniyor musun?\n            - Dünyanın rengine kandım, boşmuş geç anladım, onun için şimdi, burdayım. Ama size ne\n            ödemeliyim?\n\n            - Rüyâ, hayal ve bütün görüntüler. Gururun, gösterişin, kibrin... Geçmişini,\n            geleceğini... İçinde sen olan her şeyi, senin içinde olduğun her şeyi son kuruşuna kadar\n            ödemelisin!\n            - Çok mantıklı... Peki hiçbir şeyi kendime ayıramıyor muyum?\n\n            - Hâlâ sende bir şey kalsın istiyorsan yanlış dükkana geldin. Bizim prensiplerimiz\n            kat'i ve pazarlık yok!\n            - Peki geriye ne kalacak?\n\n            - Bu nasıl soru! Dünyanın oyununu bitirmedin mi? Bunların hiçbiri gerçek değil ve eninde\n            sonunda oyuncaklar elinden alınacak... Geriye ne kalacak? Bekleyip göreceksin\n\n            - Senin aradığın burda yok gibi... Belki de çarşıdaki diğer dükkanlara bakmalısın,\n            onlarda takke ve tesbîh bulunur.\n            - Hayır hayır çekmecem onlarla dolu\n\n            - Peki bunları düşünüp yârın tekrar gelebilir miyim?\n            - Yârın bir şey yapamayız. Zaman kalmadı; sâdece şimdi var!\n\n            İçeri girmeye çekindim. Yaşadıklarımı aklım almıyordu, günbegün hayretim, çâresizliğim\n            artıyordu ancak \"bilmiyorum\" açıklığında dinlenebiliyordum\n\n            Neden sonra, içimdeki kitaptan bir sayfa çevirdim:\n\n            Sâdece\n            Bir şeyi bilme\n            Bir şeyi bekleme\n            Bir şeyi arama\n            Bir şeye yönelme\n            Bir şeyden kaçma\n\n            Fazladan bir şey YAPMA\n            Sâdece şimdi ve burada OL\n\n            Bu oluşun hayatın bütün hücrelerine ve ben sandığın bedene, kökten bir tesîri olacak!\n            Kabuğu çok kalın, kabı pek dar olan beden-zihin sınırı açılacak, açılacak ve sonsuza\n            incelecek; nihâyet \"ayrı-benlik\" inceldiği yerden kopacak\n\n            Geriye kalan zâten olduğun şey olacak:\n            Açık-boş-parlak-saf farkındalık\n\n            Bunu kendinde fark ettiğinde, benliğin mutlak yokluğunda, korku ve ümitten uzak,\n            muhabbetle akacaksın"
            }
          ]
        }
      },
      "id": 202103140809
    },
    {
      "article": {
        "header": {
          "date_value": "14 Mar 2021 04:41",
          "title": "EVDE KİM VAR?",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159883676_496794611731125_5381827311369955002_n_17875881479297420.jpg"
        },
        "main_article": {
          "quotes": [
            {
              "type": "baslik",
              "text": "EVDE KİM VAR?"
            },
            {
              "type": "metin",
              "text": "[EVDE KİM VAR?]\n            İlim şehrinin kapısı nasıl buyurmuştu:\n            İlim bir nokta idi, câhiller onu çoğalttı\n\n            Bilmem farkında mıyız?\n            Cehâlet dünyasında kaybolduk\n\n            Yanıldığımız tek bir domino taşı var ki diğer tüm gerçekliğimiz ona dayandığı için\n            yıkılıyor:\n\n            BEN gerçeğini\n            Beden-zihin\n            denilen belirtisiz nesne sandık\n\n            BENin içine kilitlenince, kendi gerçek doğamızı gözden kaçırdık: Sonsuz bilinç, saf\n            farkındalık\n\n            Hayat kendini orada su, şurada hava, az ileride bir ağaç, burada ise bir insan olarak\n            deneyimliyor sanırız. Oysa onun parçalı bir ifâdesinden ziyâde büsbütün kendisiyiz\n            hayatın\n\n            Böylece kişiselleştirilmiş BEN dünyasına daldık ve bu rüyâda \"sahte ben-lik\"\n            gerçek kimliğimizi gasp ediyor, fenâ çalıyor\n\n            İnsan, gerçekten kendini bilmemekle pek câhil ve üzerini örttüğü gerçek kimliğine karşı\n            pek zâlimdir\n            [Ahzâb:72'den]\n\n            Zihinde kurgulanan, hiçbir bağımsız kimliği olmayan bu \"Sanal Ben\" imajı, bu\n            ego, bu ayrı benlik, değişen duygu-düşünce algı-deneyim kolleksiyonundan başka ne\n            olabilir ki?\n\n            Kendimizi yalnız-sınırlı bir varlık olarak kabul edince, kaçınılmaz olarak özyurdumuzdan\n            ayrı düştük; aldı mı bizi bir arzu ve korku telâşı\n\n            Bu ayrılığı, bu yalnızlığı telâfi etmek yâni kendimizi güvende, evimizde hissetmek için\n            acı ve kederden kaçıp huzur ve mutluluk aramaya başladık\n\n            Oysa sâdece bu illüzyonun doğasını anladığımızda, zihnin ötesindeki kendi gerçek\n            doğamıza açık hâle gelebiliriz\n\n            Öz benliğimiz, elde edilmesi gereken yeni bir şey değildir çünkü her zaman olduğumuz\n            \"sadece kendimiz\" ancak bunun kabul edilmesi gerekiyor\n\n            Yine de kendimizi dışarda bir nesneyi bilir gibi bilemeyiz çünkü bilmek ışık tutmaktır,\n            aydan güneşi aydınlatmasını bekleyemeyiz değil mi?\n\n            O ne bir nesne gibi algılanabilir ne de bir kavram gibi düşünülebilir. Biz sadece O\n            olduğumuz gerçeğine uyanabiliriz; O doğası gereği, kendiliğinden aydınlık\n\n            Sultân'ın sofrasında dâvetlisin\n            Bugün yine aç kalacağım diye dertlisin\n\n            Biz zâten KENDİMİZiz derim\n            KENDİMİZ olmaya varmak için\n            \"Daha ne kadar tapınayım?\" dersin\n\n            Bu hâlin pek de komik olmayan bir fıkra gibi\n            Suda susuzluktan ölen bir balık gibi\n\n            Şeydâ bülbül bana târif soruyor\n            De bana nasıl güzel ötmeli diyor\n\n            Seni evinde ziyâret etmişim\n            \"Evde değilim\" der gibisin"
            }
          ]
        }
      },
      "id": 202103140441
    },
    {
      "article": {
        "header": {
          "date_value": "14 Mar 2021 00:44",
          "title": "FORM KİMLİĞİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/160571747_202454768321526_6367324088172298905_n_17864318504365235.jpg"
        },
        "main_article": {
          "quotes": [
            {
              "type": "baslik",
              "text": "FORM KİMLİĞİ"
            },
            {
              "type": "metin",
              "text": "[FORM KİMLİĞİ]\n            Ne yazık ki çoğu insan \"BEN\" gerçeği ile hiç karşılaşmadan, asıl kimliğini hiç\n            görmeden, kendini (oynatanı) bilmeden geçer gider hayattan...\n\n            Aslında insanlar, beden-zihinleriyle bir kimlik içinde görünmeye başlar ve içini bir\n            türlü dolduramadığı bu kimlik hissi, herkes için çok önemlidir.\n\n            Bu yüzden daha güçlü bir kimlik duygusu arayışı daha çocuklukla birlikte başlar.\n\n            Beslenme ve barınma gibi temel ihtiyaçları karşılanan her çocuk, başlıyor kendine has\n            bir form kimliği oluşturmaya,\n\n            Erken çocukluktan itibaren her insan, \"kim olduğuna\" dair, daha istikrarlı,\n            daha güvenli, daha geniş, aşkın bir hissin karşılığını arıyor:\n\n            BEN'i içine sığdırmaya hangi kap yeterse...\n\n            Yâni bir âidiyet olarak, kimlik duygusu, benlik duygusu aradığımız en eski şey: gizli\n            hazine!\n\n            Ben, kadınım\n            Ben, göçmenim\n            Ben, solcuyum\n            Ben, güçlüyüm\n            Ben, gencim\n            Ben, doktorum\n            Ben, zenginim\n            Ben, öyleyim\n            Ben, şöyleyim\n\n            Ben kimim?\n\n            Ben dedikten sonra ne desem eksik kalıyor, ben denen parçayı bütüne bağlamaya yetmiyor.\n\n            Belki de bu yüzden olsa gerek:\n\n            - Ben kimim?\n            - Bütün deneyimlerimde değişmeyen ne?\n\n            gibi tuzak sorulara sözlü cevap verenleri döverlermiş Kadîm Zen Bilgeliği'nde...\n\n            Yadsınamaz bir gerçek olarak, bir BEN var\n            Gerçeği öz kimliğimiz\n            Bir de form kimliğimiz\n\n            İkincisi, BEN'den sonra eklenen her şeydir\n\n            Daha güçlü bir kimlik hissi için\n\n            BEN, ***\n\n            diye başladıktan sonra\n            artık ne desem bu ayrı kimliği büyütür.\n            Arası açılan noktalar aradıkça uzaklaşır.\n\n            Cenâbı Musâ seyrinin, idrâki (benlik-form kimliği) dağını aşınca vahye muhâtab oluyor:\n\n            - Yâ Rabbî bu ilâhî kelâmı, kavmime götüreceğim. Onlar bana diyecekler ki: \"Yâ\n            Mûsâ, bunları kimden aldın?\" İşte o vakit, ben ne cevap vereyim?\n\n            - Ehyeh asher ehyeh\n            ego sum qui sum\n            I am who I am\n            [Exodus 3:14]\n\n            BEN OLAN BEN'DEN\n            aldım dersin\n\n            İşte geldi ölümsüz bütün gerçek, gitti ölümlü yalan parçası...\n\n            Nasıl buyurmuştu aşkın dilinden:\n\n            Al gider benden benliği\n            (form kimliği)\n            Doldur içime senliği\n            (öz kimliği)\n\n            Diriliğinde öldür beni\n            (zâten öyle)\n            Varıp anda ölmeyeyim\n            (idrâk eyle)\n\n            Muhabbetle..."
            }
          ]
        }
      },
      "id": 202103140044
    },
    {
      "article": {
        "header": {
          "date_value": "13 Mar 2021 21:46",
          "title": "AÇILIYORUZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/160713343_1412138029130064_8429724478778336633_n_17901178981760109.mp4"
        },
        "main_article": {
          "quotes": [
            {
              "type": "baslik",
              "text": "AÇILIYORUZ"
            },
            {
              "type": "metin",
              "text": "[AÇILIYORUZ]\n            Aşk, ne kadar dokunursa size sillesiyle\n            O kadar acele edin ona boyun eğmeye\n            Bir tek o kavuşturabilir sizi sonsuz neş'eye\n            Hem cömertçe ikrâm eder kulluk eyleyene\n            [Dante, Rime]\n\n            Ayrı ve yalnız bir \"ben\" olduğuna inanmayı bırakıp dikkat, ilgi ve enerjini\n            \"parça\"lar üzerine akıtmaktan, ayrılıkları vurgulamaktan vazgeçtiğinde ve\n            zihin maymunu düşünceden düşünceye atlamayı bırakıp derin bir sessizliğe daldığında\n\n            Teslîm olduğunda\n\n            \"Gül\" sana gülerek geliyor ve bütün ihtişâmıyla sende açılıyor. Çünkü kalp,\n            sürekli açılmak ister.\n\n            Nihâyet o koku seni tamamen istilâ ediyor, içine kendini dolduruyor ve artık bir dışın\n            kalmıyor.\n\n            \"O Gül\" sensin ve sen \"bütün\" ve biriciksin güzeller güzeli...\n\n            Görmek istersen kapılar açıldı, duvarlar yıkıldı; zâten var mıydı?\n\n            Mübârek olsun\n            Çek gülün kokusunu içine\n            Yay kendini âlemlere...\n\n            Susan kitaptan okundu:\n\n            Ölüm esnasında, semâ (ayrı benlik bilinci) parçalanarak erimiş yağ rengi alınca, kızaran\n            gül misâli hakikat, apaçık müşâhede edildiğinde!\n            [Rahmân:37'den]\n\n            Canlı kitaptan duyuldu:\n\n            Lâ 'ayşe illâ 'ayşi'l âhire\n            Hiçbir hayat yok ancak sonra gelen hayat...\n\n            hayat vardı\n            sonra hayat vardı\n            ve hayatı yaşayan biri\n            sonra hayat vardı\n            ama \"kimse\" yaşamıyor\n            sonra hayat var\n            sonrası yok"
            }
          ]
        }
      },
      "id": 202103132146
    },
    {
      "article": {
        "header": {
          "date_value": "13 Mar 2021 01:51",
          "title": "KİMLİK KONTROL",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/160595521_115571957221167_6388126926604441348_n_17899384726793174.jpg"
        },
        "main_article": {
          "quotes": [
            {
              "type": "baslik",
              "text": "KİMLİK KONTROL"
            },
            {
              "type": "metin",
              "text": "[KİMLİK KONTROL]\n            Tilkinin biri ormanda genç bir tavşanla karşılaşmış. Görelim neler olmuş neler:\n\n            - Sen benim kim olduğumu biliyor musun?\n            - Kimsin sen?\n\n            - Ben tilkiyim ve canım isterse seni yiyebilirim\n            - Peki tilki olduğunu nasıl kanıtlayabilirsin?\n\n            Tilki ne diyeceğini bilememiş\n            çünkü hiçbir tavşan böyle sorular sormamış ona, sadece kaçmışlar.\n\n            - Tilki olduğuna dair yazılı bir kanıt, bir kimlik gösterebilirsen sana inanırım\n\n            Tilki doğru aslana koşup, ondan tilki olduğuna dair bir belge almış.\n\n            Tavşanın beklediği yere geri dönüp belgeyi okumaya başlamış. Bu onu öylesine\n            keyiflendirmiş ki her kelimenin üzerinde dura dura, uzun uzun zevkle okumuş.\n\n            Bu arada belgenin ana fikrini daha ilk\n            satırlardan anlayan tavşan, bir oyuktan içeri dalıp gözden kayboluvermiş.\n\n            Tilki aslanın mağarasına geri dönmüş ve onu bir geyikle konuşurken bulmuş.\n\n            - Aslan olduğuna dair yazılı bir kanıt görmek istiyorum\n            - Aç olmadığımda böyle bir şeyle uğraşmam gerekmez. Aç olduğum zamansa emîn ol yazılı\n            bir şey görmene hiç gerek kalmaz!\n\n            Bunu duyan tilki söze dalmış:\n\n            - Peki tavşan için bir belge almaya geldiğimde bunu bana niye söylemedin Aslan Kral!\n\n            - Sevgili dostum, belgeyi isteyenin bir tavşan olduğunu söyleseydin ya bana! Ben onu\n            bazı sersem hayvanlara bu eğlenceyi öğreten ahmak insanoğlu krallığından biri için\n            sanmıştım.\n\n            Kendini, dışarıya kanıtlamaya çalışan insan, durmadan kendine ayrı bir benlik uydurmakla\n            meşguldür, ama bu uydurulan, icat edilen benlik\n            asla gerçek kimliği olamaz.\n\n            Uydurulan zihin mahsulü (mind-made) bu sahte kimliğin, bir gün gerçeğe dönüşmesi, ya da\n            uyanması olası değildir.\n\n            Çünkü gerçek benliğin icat edilmesi değil\n            üstünün açılması keşfedilmesi (dis-cover) gerekir.\n\n\n            Kendine bir benlik uydurmak istiyorsan, üstünde iyi durup durmadığını sürekli\n            diğerlerine sorman yâni doğrulanman \"El-âlem ne der\" derdiyle yanman gerek\n            vesselâm."
            }
          ]
        }
      },
      "id": 202103130151
    },
    {
      "article": {
        "header": {
          "date_value": "12 Mar 2021 23:36",
          "title": "HAK ZÂHİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159594568_291113435733418_5565127565191646429_n_17880025787169703.mp4"
        },
        "main_article": {
          "quotes": [
            {
              "type": "baslik",
              "text": "HAK ZÂHİR"
            },
            {
              "type": "metin",
              "text": "[HAK ZÂHİR]\n            Durur kendisi yok gibi işin işler gizlice\n            Alan veren O'dur, kendi mahfîdir görülmez\n\n            Bâtın gözü açılmayan Hakk’ı göremez. Ancak Hak\n            zâhirdir yani her yüzden görünür durur. Kendileri saf olan ârifler Hak’tan başka bir şey\n            görmezler çünkü\n            tek vücûd, Hakk’ın vücûdu değil midir?\n\n            Beda bil-ihticâb\n            ve ihtifâ-i bi-mezâhir\n\n            Örtünerek zâhir oldu, açılarak (görünenlerde) gizlendi\n\n            Evet zâhir durur gözlülere, amâya mahfî\n            O'nu zâhir gören işini bozmaya yorulmaz\n\n            Bunun için, mahcup olan, tevhîd zevki bilmeyen görmez ancak hicâbı, gaflet örtülerini\n            kaldıran kendi olarak\n            görür O'nu.\n\n            Zâten Hakk’ı zâhir gören ârifler, O'nun işini bozmaya gayret etmezler, fiilerine\n            karşı arıza çıkarmazlar hâsılı yok yere yorulmazlar.\n\n            Yef'alullâhu mâ yeşâ sümme yehkumu mâ yürîd\n\n            Okumak bilene kitabında:\n            BEN DİLEDİĞİMİ YAPARIM diyor\n            Hem daha açık nasıl söyleyebilir.\n\n            Sonra da canlı canlı karşına geçer\n            Gâh sever gâh söver...\n\n            Her hâliyle O’nu görüp zevkle seyrile:\n\n            \"SOBE: Eyvallah\"\n            diyebiliyor musun?\n\n            Hak bilen, görür hep Hak\n            Hoşgör Hak de işine bak"
            }
          ]
        }
      },
      "id": 202103122336
    },
    {
      "article": {
        "header": {
          "date_value": "12 Mar 2021 07:48",
          "title": "FARKINDALIK IŞIĞI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159154099_2529571280678608_6793193984989489831_n_17977809589360017.jpg"
        },
        "main_article": {
          "quotes": [
            {
              "type": "baslik",
              "text": "FARKINDALIK IŞIĞI"
            },
            {
              "type": "metin",
              "text": "[FARKINDALIK IŞIĞI]\n            Öfkelendiğinde, sende bu duyguyu uyandıran kimseye odaklanma.\n\n            Senin içinde olmayanı kimse dışarı çıkaramaz!\n\n            O kişinin kenarda kalmasını sağla.\n\n            Ne hissettiğin önemli değil ama tam hisset.\n            Öfkeyse yalnızca öfke... Onu büsbütün içinde hisset, onun içerde olmasına izin ver.\n\n            Zihni karıştırma, mantıkla açıklama; \"Hep onun yüzünden, bunu bu adam yarattı\"\n            deme. Kimseyi kınama. O kişi yalnızca bir durumu tetiklemiştir.\n\n            Gizli bir şey açığa çıktığı için ona karşı minnet duy. Bir yere çarpmıştır ve çarptığı\n            yerde gizli bir yara vardır. Artık bunu biliyorsun; yara ol.\n\n            Olumlu ya da olumsuz, bütün duygular için bunu kullan, müthiş bir değişim geçireceksin.\n\n            Duygu olumsuzsa, o duygunun içinde olduğunu fark ederek ondan kurtulup özgürleşeceksin.\n\n            Olumlu ve olumsuz duygular arasındaki fark budur. Belli bir duygunun farkına varırsan,\n            farkındalıkla duygu yavaş yavaş kaybolursa, bu duygu olumsuzdur. Belli bir duygunun\n            farkına vararak, o duygu oluyorsan ve duygu yayılıp varlığın oluyorsa, olumludur.\n\n            Farkındalık her iki durumda da farklı işler. Zehirli bir duyguysa, farkındalıkla ondan\n            kurtulursun.\n\n            Huzur, sevgi, neşe ve coşku vericiyse, onunla bir olursun; farkındalık onu\n            derinleştirir.\n\n            Ölçütümüz budur: Farkındalığın bir şeyi derinleştiriyorsa, bu iyi bir şeydir,\n            fıtratımızdır, bir şey farkındalığın sayesinde yavaş yavaş yok oluyorsa, bu kötüdür.\n\n            Farkındalık içinde barınamayan şey günahtır, farkındalık içinde büyüyen şey de erdem.\n            Günah ve erdem sosyal kavramlar değildirler; içsel kavrayışlardır.\n\n            Farkındalığını kullan. Karanlık varsa ve sen ışık tutuyorsan, karanlık artık\n            olmayacaktır. Yalnızca ışık getirirsen, karanlık artık orada olmayacaktır çünkü aslında,\n            zaten orada değildi. Karanlık olumsuzdu, yalnızca ışığın yokluğu idi.\n\n            Saf farkındalık ışığıyla, şeyler ilk defa oldukları gibi görünecektir vesselâm"
            }
          ]
        }
      },
      "id": 202103120748
    },
    {
      "article": {
        "header": {
          "date_value": "12 Mar 2021 00:55",
          "title": "AŞKIN ZAMANI ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/158923845_736877630332312_444338583310174173_n_17909733940716805.jpg"
        },
        "main_article": {
          "quotes": [
            {
              "type": "baslik",
              "text": "AŞKIN ZAMANI ∞"
            },
            {
              "type": "metin",
              "text": "[AŞKIN ZAMANI ∞]\n            Aşk, zihnin görünmediği gönülden gönüle bir çeşmedir; bir•leştiğin kadar akar sana\n\n            Ancak dünyaya alışmışlar için farklı bir boyuttur bu; önüme bakıyorum, bir duvar var.\n            Gözlerimi hareket ettiriyorum, gökyüzü var\n\n            Zamana baktığında, hep bir duvar vardır\n            Zamanın ötesine baktığındaysa açık, sonsuz gökyüzü\n\n            Sevgi, varlığın sonsuzluğuna açılır\n\n            Eğer şimdiye dek gerçekten âşık olduysan, aşkın nasıl bir ibâdete dönüştüğüne birlikte\n            şâhid olabiliriz\n\n            Sevilirken güzeller güzeli\n            Sevmeye \"ebedî yaşam\" gibi katıl\n\n            Uzakta, dışarıda duran bir âşık olma\n            Eriyen kimse ol ve ebediyete yönel, sonsuza incel\n\n            Birini sevdiğinde, seven \"kimse\" olarak mı oradasın? Oradaysan zamanın\n            içindesindir ve aşkın da sahtedir\n\n            Hâlâ oradaysan ve \"Ben-im\" diyebiliyorsan, bedenen yakın olabilirsin ama ruhen\n            zıt kutupsundur\n\n            Âşık olduğunda sadece seven olma; sevgi de ol\n\n            Sevdiğine dokunduğunda dokunuşun kendisi ol.O'na bir bûse kondurduğunda öpen ya da\n            öpülen değil öpücük ol\n\n            Egoyu, resmi tutan çerçeveyi hepten unut; onu eylemin içinde erit\n\n            Eyleme o kadar derinlemesine dal ki artık bir fâil kalmasın\n\n            Aşka dalamazsan, yemek yemeye, yürümeye dalman da zor çünkü egoyu eritecek en kolay\n            yaklaşım sevgidir\n\n            Egoistler bu yüzden sevemez; aşk şarkıları söyleyip yazılar döktürebilirler ama asla\n            sevemezler çünkü ego hep almak ister; sevgide menfaat olmaz!\n\n            Bir ağacı ya da insanı kucakladığında kucaklayış ol, öpücük ol\n\n            Kendini bütünüyle unut ki \"artık yoğum yalnızca aşk var\" okunsun\n\n            İşte o zaman çarpan kalp denen et parçası değildir, çarpan kainatın kalbi aşktır. O\n            zaman damarlarında kan dolaşmaz, aşk dolaşır. Gözler görmez, aşk görür. Dokunmak için\n            hareket eden eller değil aşktır\n\n            Aşk OL ve SUN kendini; aşk olsun\n            İşine karışma aşkın\n            İçine yani ebedi yaşama karış\n\n            Aşk ile birden boyut değiştirir; zamanın dışına savrulup sonsuzlukla karşılaşırsın\n\n            Aşk derin hem de mümkün olan en derin ibâdet olabilir\n\n            Bu yüzden olsa gerek, âşıklar çoğu zaman azîzlerin bilmediklerini bilmişlerdir. Pek çok\n            hocanın kaçırdığı \"0 merkeze\" erişmiş orada erimiştir âşık\n\n            Ancak aşkı ibâdete dönüştürmedikçe aşk yalnızca şöyle bir görünüverecektir\n\n            Anlayana, yatay boyuttaki dünyanın\n            AŞılabileceği en doğal kapıdır\n            AŞK"
            }
          ]
        }
      },
      "id": 202103120055
    },
    {
      "article": {
        "header": {
          "date_value": "12 Mar 2021 00:02",
          "title": "AŞKIN ZAMANI 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159263417_473422854070743_8879291578169967664_n_17860641158425404.jpg"
        },
        "main_article": {
          "quotes": [
            {
              "type": "baslik",
              "text": "AŞKIN ZAMANI 1+1"
            },
            {
              "type": "metin",
              "text": "[AŞKIN ZAMANI 1+1]\n            Zaman yataydır, Tanrının ülkesi ise dikey; O ebedîdir: Dâimâ şimdi ve buradadır\n\n            Vâr eder her an, ezelî KÜNNN feryadı\n            Kurân'ın \"Kelâm-ı Kadîm\" oldu bir adı\n\n            Okumayı bilenler, kitapta geçen zamanın, düz bir çizgi olmadığını da fark etmişlerdir.\n\n            Güyâ çok uzak zamanlardaki, insanlığın yaratılışından veya evrenin sonu olan kıyametten\n            sanki şimdi oluyormuş gibi bahseder, peygamber zamanında olmayan eski kavimlerin\n            hikayelerini şu anda yaşanıyormuş gibi canlı canlı anlatır, canlı kitabın sahibi.\n\n            Şimdi asıl konumuza, zamandan ân'a geri dönelim.\n\n            Ân'a geçmek için sevgi ana kapıdır.\n            Zamandan böylece uzaklaşılır.\n\n            Bir'e hasretten olsa gerek, herkes sevilmek ister, herkes sevmek ister. Ama sevgiye\n            niçin bu kadar önem verildiğini, özlem duyulduğunu bilmez. Oysa bunu tam anlamadığımız\n            sürece, ne gerçekten sevebilir ne de sevilebiliriz.\n\n            Peki herkesi olduğu gibi sevebilir misin?\n\n            Bu o kadar da basit değildir zîra aşk, farklı bir boyuttur. Zaman içinde birini sevmeye\n            çalışırsan ne kadar gayret etsen de hüsrâna uğrarsın. Çünkü \"zamanda aşk\"\n            imkânsızdır.\n\n            Kadim Hint bilgeliğinde geçen bir menkîbe vardır:\n\n            Meera, bir ev hanımıydı ve bir prensin karısıydı. Hint Tanrılarında Krişna’ya âşıktı.\n            Prens, Krişna’yı kıskandı.\n\n            Krişna günümüzde artık yoktu, orada değildi; bir beden değildi. Krişna’nın biyolojik\n            varlığıyla, Meera’nın biyolojik varlığı arasında binlerce yıllık bir mesafe vardı.\n            Dolayısıyla, gerçekte Meera, Krişna’ya nasıl âşık olabilirdi? Zamandaki mesafe çok\n            büyüktü!\n\n            - Aşkını anlatıp duruyorsun Krişna diye diye dans edip şarkı söylemeye devam ediyorsun\n            ama nerede O? Bu denli âşık olduğun kimse kim? Sen kiminle konuşup duruyorsun?\n\n            - Krişna hep burada, sen hiç burada değilsin!\n\n            Çünkü Krişna ebedi, sen değilsin. O buradaydı, şu anda burada ve daima burada olacak.\n            Sen dün burada değildin, yarın da burada olmayacaksın! Öyleyse bu iki varolmayış\n            arasında, senin şimdi burada olduğuna nasıl inanabilirim? İki yok arasında kalan bir var\n            ne mümkün?\n\n            Prens zamanın içinde\n            Krişna ise ebediyette!\n\n            Yâni prensin yakınında olabilirsin ama aradaki mesafe kapatılamaz. Uzakta olacaksın.\n            Zamanın içinde Krişna’dan çok çok uzakta olup yine de yanında olabilirsin.\n\n            DEVÂM..."
            }
          ]
        }
      },
      "id": 202103120002
    },
    {
      "article": {
        "header": {
          "date_value": "11 Mar 2021 22:35",
          "title": "AŞKIN ZAMAN•I 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159281699_183659073298425_1563935198886389618_n_17867815256366250.jpg"
        },
        "main_article": {
          "quotes": [
            {
              "type": "baslik",
              "text": "AŞKIN ZAMAN•I 1"
            },
            {
              "type": "metin",
              "text": "[AŞKIN ZAMAN•I 1]\n            Hayatlarında bir kere bile aşkı tatmış olanlar iyi bilirler, aşk iki beden arasında\n            değil iki gönül arasındadır ve aşk ânında, zaman durur yâni artık geçmiş ve gelecek\n            yoktur.\n\n            Bu çok iyi anlaşılması gereken hassas bir noktadır:\n\n            Geçmiş ve gelecek olmadığında, şu ân'a \"şimdiki zaman\" diyebilir misin?\n\n            Şimdiki zaman yalnızca geçmiş ve gelecek varsa bu ikisi arasına sıkışmış bir parçadır.\n\n            Geçmiş ve gelecek yoksa, şu ân'a şimdiki zaman demenin ne anlamı var?\n\n            Bu yüzden erenler \"şimdi\" kelimesini pek tercih etmezler.\n\n            \"Dem bu demdir\" derler ve bununla noktanın sonsuzluğunu, an'daki ebedi\n            yaşamı kastederler.\n\n            Ayırmayı sevenler, zamanı üçe böler:\n            Geçmiş, şimdi, gelecek.\n\n            Bu ayrım birlik ülkesinde yaşayanlar için geçersizdir. Zaman aslında geçmiş ve\n            gelecektir. Şimdi, zamanın bir parçası değildir: Şimdi sonsuzluğun bir parçasıdır.\n\n            Geçip giden zamandır; gelecek olan da zamandır. Şu ân ise asla geçip gitmediği, daima\n            burada olduğu için zaman değildir.\n\n            Şimdi daima buradadır, şimdi ebedîdir.\n\n            Geçmişten uzaklaşırsan asla şimdide hareket edemezsin. Geçmişten daima geleceğe\n            ilerlersin. Şimdi diye bir an hiç gelmez. Geçmişten her zaman geleceğe doğru ilerlersin.\n            Şu an'dan giderekse derinlere...\n\n            Şimdi daima şimdi...\n            Bu ebedî yaşamdır.\n\n            Geçmişten geleceğe uzanan şey zamandır. Zamanın yatay olduğunu söyleyebiliriz.\n\n            Şimdiki zamanda olduğun an, boyut değişir. Dikey olarak yukarı ya da aşağı, yükseğe ya\n            da derinlere doğru hareket edersin.\n\n            Anda asla yatay olarak hareket edemezsin ve bunu bilerek erenler, zamanda değil\n            ebediyette yaşar.\n\n            Ruhullah olan Cenâbı İsa’ya sormuşlar:\n\n            - Senin Tanrı krallığında\n            (The Kingdom of Heaven)\n            ne olacak?\n\n            Soruyu soran kişi, zamanı kastetmiyordu. Arzularının ne olacağını soruyordu:\n            istediklerim olacak mı? Sonsuz yaşam mı olacak ya da ölüm olacak mı? Rezil ve vezir\n            insanlar olacak mı? Bu dünyaya ilişkin şeyler soruyordu.\n\n            İşitecek kulağı olanlar Ruhullah'tan işitti:\n\n            - Artık zaman olmayacak\n            (Cennet hayatının sonsuzluğu)\n\n            Çünkü zaman yataydır. Tanrının ülkesi ise dikey; o ebedidir. Daima şimdi ve daima\n            buradadır!\n\n            Ona girebilmek için, O'nda yaşadığını anlayabilmen için zamandan uzaklaşman\n            gerekiyor.\n\n            DEVAM EDİYOR..."
            }
          ]
        }
      },
      "id": 202103112235
    },
    {
      "article": {
        "header": {
          "date_value": "11 Mar 2021 01:38",
          "title": "YAZIL•ANLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159457453_433782481226212_3956039165972007931_n_18201591058018867.jpg"
        },
        "main_article": {
          "quotes": [
            {
              "type": "baslik",
              "text": "YAZIL•ANLAR"
            },
            {
              "type": "metin",
              "text": "[YAZIL•ANLAR]\n            Bu âlem, bu kâinat gibi uzayda değil\n            Uzay sonlu bir hayâl! Sonsuz gerçeğe eğil\n\n            HAK der: \"İnsâna verdim rûh için bilgi çok az\"\n            Yâni Rûh sonsuz ışın! Sonlu zihin anlamaz\n\n            Kimse bilmez rûh nerden gelir nereye gider\n            Böylece ÎSÂ da: \"Rûh her yerdeki sonsuz\" der\n\n            Hesapta iki tane sonsuz olamaz mâdem\n            Birdir hem ALLAH hem Rûh hem Âlem hem de Âdem\n\n            İki ayrı âlem yok: Dünyâ ve Ahret diye\n            Bâtıl gider HAK kalır! Kalbe Rûhtan hediye\n\n            \"Çok çabuk hesap görür ER-RAHMÂN\"\n            Dünyâ âhiret olur! Sen hemen öldüğün an\n\n            İki yok! Hayâl \"bir\"i dönüştür gerçek Bir'e\n            Yoksa girersin beden denen kurgu kabire\n\n            BEN, dünyâya geldiğini hayâl eder\n            Dîn âlimi geçinen: \"Sen cennetten düştün\" der\n\n            Hâlbuki bir bilse ki: Düşen orada hâlâ\n            İki tane âlem yok! Her yer cennet-i alâ\n\n            Sonsuz âlemde \"zaman\" mevcûd değildir mâdem\n            Âdem’in öbür adı olmalı: şimdiki dem\n\n            Yâni doğmamızın ve ölmemizin nedeni\n            Taşıyor sanmamızdır üstümüzde bedeni\n\n            Doğmak ölmek yok! Herkes aynı Rûhun sâhibi\n            Bir'den ancak \"bir\" çıkar! Buna hep tanık gibi\n\n            \"Yıktım perdeyi! Vîrân eyledim\" der Karagöz\n            \"Varayım sâhibime\" dediği, RAB olan öz\n\n            Erdin mi hayâl biter! Dünyâ olur Ahiret\n            Şaşılığa son vermek! Bil en büyük mahâret"
            }
          ]
        }
      },
      "id": 202103110138
    },
    {
      "article": {
        "header": {
          "date_value": "10 Mar 2021 23:18",
          "title": "SANA AYNA'DAN SORARLAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/158792864_190620936190501_7598056956729634327_n_17903030365772771.jpg"
        },
        "main_article": {
          "quotes": [
            {
              "type": "baslik",
              "text": "SANA AYNA'DAN SORARLAR"
            },
            {
              "type": "metin",
              "text": "[SANA AYNA'DAN SORARLAR]\n            BENim hiç bir şekilde müdâhil olmadığım bir bedeni, BEN idâre ediyormuşum gibi\n            hissettirmesi, Allah’ın evrendeki en büyük gösterisidir, bunu fark etmek de az değildir\n            hani...\n\n            Mâdem hayat, okuma bilmeyeni sıkar; okumayı söken alfabeyi rafa kaldırır!\n\n            Hoş... Varlık yaprağını çevirince, kitap hatm olur.\n\n            Evrenin ve insanın gerçeğine dair sağlam soruları olan tanrı tanımazlara bir pencere\n            açalım, ışık, biraz daha ışık dolsun:\n\n            Kevni halk eder her an, ezelî KÜNNN feryadı\n            Bu nedenle Kurân'ın \"Kelâm-ı Kadîm\" adı\n\n            Aynı suda iki kez asla yıkanılamaz\n            Her şey her an var ve yok! Bu sırrı bilen pek az\n\n            \"Her şeyin içi de O dışı da O\" Şey nerde\n            Sonsuz hızlı bir nokta ALLAH! Her an her yerde\n\n            Her şeyde iç ve dış HAK! Şey saklı hangi ©inde?\n            Şey! Kendini var sanan bir gölge bilincinde\n\n            Nokta•sıfır yâni GAYB! Sıfırda olmaz boyut\n            Ne makrodur ne mikro! Ne yoğundur ne soyut\n\n            Bu yüzden \"O\" diyerek tanımlar O kendini\n            \"Kendini bilmek\" O’nun yegâne gerçek dini\n\n            Deme: \"Ben de bileyim kendimi\" düşüp aşka\n            Sen çizgisin! Hiçbir şey yok ki noktadan başka\n\n            O, kendini sadece kendisi ile bilir\n            Kendisini ancak kendine yansıtabilir\n\n            Kâinat denen ayna! Ortaya çıkar böyle\n            Aynaya bakan hep O! Görüntüler kim? Söyle!\n\n            Görüntüler! ALLAH’ın içinde bulunanlar\n            Gerçek evren ALLAH’ta! Bunu anlayan anlar\n\n            Kozmos'dan Quantum’a kopyadır her gördüğün\n            Doğum ve ölüm rüyâ! Ne deprem var ne düğün\n\n            Kant der: \"Zaman iç duyu, mekân ise dış duyu\"\n            Aslını bulana dek! Gel Git! Göz açık uyu\n\n            Aynada resim varken ayna gözden silinir\n            Aynanın GAYB•olduğu bu misalle bilinir\n\n            HAKK’ın bir an aynaya bakmaması: Kıyâmet\n            Kopya kalkar! Aslını bulan için selâmet\n\n            Kozmos ve Quantum'u tetkik, bilimsel namaz\n            Eserini okuyup ateist olunamaz\n\n            Şimdi, yara izi bırakan kelimeler sustuğu halde, anlamın sızladığına şâhit oluyorsan,\n            \"şiir\" işini yapmış demektir vesselâm"
            }
          ]
        }
      },
      "id": 202103102318
    },
    {
      "article": {
        "header": {
          "date_value": "10 Mar 2021 22:09",
          "title": "BURAYA KADAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159196789_146440330681569_5692037126264156122_n_18201331654015579.jpg"
        },
        "main_article": {
          "quotes": [
            {
              "type": "baslik",
              "text": "BURAYA KADAR"
            },
            {
              "type": "metin",
              "text": "[BURAYA KADAR]\n            Dur artık...\n\n            Şimdi vakti geldi!\n\n            Farkında olmayabilirsin ama hayatında iç ferahlığı, huzur ve anlam arayışının sonuna\n            geldin.\n\n            Arayış bitti.\n\n            Kapı kapı dolanmak yok, beklemek yok artık.\n\n            Her yere bakmana rağmen hâlâ aradığını bulamadıysan bunun sebebi, aradığın şeyin zâten\n            elinde olmasıdır.\n\n            Aradığın iç huzuru, tam da gözünün önünde saklanıyor; apaçık bir sır!\n\n            Zaman, uzaklık, inanç, gelenek ve kültürü birleştiren kadim ve çağdaş bilgeler\n            tarafından söylenen ve şimdiki anın şarkısı olan bu gizli hazinenin, nerede olduğunu,\n            kim olduğunu fark etmen için apaçık bir davet bu!\n\n            Çünkü içine dolduğunu fark ettiğin evrenin nefesiyle, sen tam buradasın, tam şimdidesin.\n\n            Şimdi dur ve bak.\n\n            İşte tam burnunun ucunda duruyor\n            Şu an her şey avucunun içinde\n            Kulak verdiğin seste\n            Göz kırptığın renkte\n            Ağzındaki lezzette\n            Ne varsa sende işte\n\n            Bu gerçeği hayatın boyunca görmezden gelmiş olabilirsin ancak ondan bir an bile ayrı\n            düştüğünü sanma, nefesin sana senden yakın anlasana...\n\n            Şimdiye dek çok korktun değil mi?\n\n            Çünkü BEN'i ayrı ve sınırlı sandın\n            Bu yüzden hep yalnız kaldın\n            Fenâ aldandın\n\n            Eğer her benden \"BEN\" diyenden bir başkası yoksa ve ikilik hiç girmemişse\n            araya...\n\n            Niçin korkasın?\n            Kimden korkarsın?\n            Kimden umarsın?\n\n            Yapman gereken hiçbir şey yok\n            Çünkü bir eksiğin yok!\n\n            Ne varsa tam burada\n            Eksiksiz tam şimdi\n\n            - Nereye dalıp gittin böyle?\n            diye sordu yürüyenlerden biri.\n\n            - Aksine, bunlar kendimi dalıp gitmekten kurtarabildiğim kısacık uyanık vakitler!\n            dedi derin bir nefes alarak duran diğeri.\n\n            Gece bütün renkleri örttüğünde, siyahın karanlığı arttığında; \"Ben\" yok\n            olduğunda... Bu, burada ve şimdi \"kendi\" varlığıdır.\n            [G. Buddha]\n\n            Yerde ve gökte Tanrı'yı arıyorsun ama gözünün önünde durandan habersizsin,\n            çünkü içinde bulunduğun şu âna nasıl bakacağını bilmiyorsun.\n            [Cenâbı İsâ]\n\n            Kendinden geçti, Varlığın Sevinci'ni okumasını bilenler... Ki bu müjde, bin ömre\n            değer:\n\n            Gökten bir ip sarkıtılsa, parmağına değmeden evvela Allah’a değer.\n\n            Peki gök nerede?\n            Parmak kimin?\n            Ya da bu değen ne?"
            }
          ]
        }
      },
      "id": 202103102209
    },
    {
      "article": {
        "header": {
          "date_value": "10 Mar 2021 11:22",
          "title": "BOŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159347104_256227076140797_765920220547233351_n_18164510599101965.mp4"
        },
        "main_article": {
          "quotes": [
            {
              "type": "baslik",
              "text": "BOŞ"
            },
            {
              "type": "metin",
              "text": "[BOŞ]\n\n            1.0.GÜNDÜZ\n            *** VARLIĞIN FARKINDALIĞI ***\n            - Ayna nasıldır?\n            Açık-boş-parlak\n\n            - Ayna ne gösterir?\n            Önüne geçeni\n\n            Gündüz, aydınlık (beyaz elbise) bakanın dikkatini üzerindeki lekeye çeker\n\n            1.1.GECE\n            *** YOKLUĞUN FARKINDALIĞI ***\n            - Ya aynanın önüne geçen yoksa\n            Kendi(ni) görür dâim\n\n            Gece, zifiri karanlıkta göz gözü görmez ne demekse...\n\n            Ses anlayanlar, içini temiz tutanlar, boş testiden bal gibi kevseri içiversin artık..."
            }
          ]
        }
      },
      "id": 202103101122
    },
    {
      "article": {
        "header": {
          "date_value": "10 Mar 2021 06:18",
          "title": "MESÂFE•SİZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/158878119_1724055774442966_428554524052327056_n_17911301785653458.jpg"
        },
        "main_article": {
          "quotes": [
            {
              "type": "baslik",
              "text": "MESÂFE•SİZ"
            },
            {
              "type": "metin",
              "text": "[MESÂFE•SİZ]\n            Yıllar önce bir hücredeki itikaf esnâsında ilginç bir tecrübem olmuştu.\n\n            Bana verilen zikir üzerine tefekkür hâlinde iken, duvarda asılı hat levhasına dikkat\n            kesildim.\n\n            Şöyle düşündüm:\n            Ben buradayım ve levhâ orada...\n\n            Ben ve tablo iki ayrı nesne ve aradaki bu mesafe duygusu çok net!\n\n            Sonra düşüncelerimi bir tarafa bıraktım ve sadece izledim ve aniden bir şey fark ettim.\n\n            İzleyen bir ben var, bu yüzden orada görülen bir tablo var.\n\n            Ayrı bir \"izleyici\" olan \"ben\" kavramına tutunmayı bırakırsam gerisi\n            sadece kendine bakmaktır ve ikilikten bağımsız olarak \"görüş\" her yerde zâhir\n\n            Böylesi bir zevkti.\n\n            Doğa gibi, hayat gibi bir akış ve bütün deneyimler eşit ve içten\n\n            Birlikten doğan, sezgiyle dolu bir deneyime var mısınız?\n\n            Dikkatle dinliyoruz...\n\n            Uzaktan bir köpeğin havladığını duyduğumda, hâlâ sesin kaynağının benden çok uzakta\n            olduğunu hissediyorum oysa ben hemen burdayım.\n\n            Yani o seslerin fark edildiği, bilindiği yer ve ben-şimdi-burada\n            (Farkındalık içinde)\n\n            Şimdi pencereyi açıyorum ve ufukta görebildiğim en uzak nesneye bakıyorum, bir bulut\n            mesela... Aramızda kilometreler olsa da görme olayı nerede gerçekleşti?\n\n            Yani oradaki görüntünün farkedildiği, bilindiği yer ve ben-şimdi-burada\n            (Farkındalık içinde)\n\n            Şimdi gözlerimi kapatıyorum ve hemen yanımdaki halıya dokunuyorum.\n\n            Peki bu dokunma hissi nerede oluyor?\n            Hemen-şimdi-burada\n            (Farkındalık içinde)\n\n            Şimdi, uzaktan havlayan köpeği tekrar dinleyelim bakalım doğacak mı doğanlar.\n\n            Dışarıda algılanan işitme ve dokunma duyularının nesneleri arasında mesafe olmasına\n            rağmen (ki bu nesneler ve deneyim \"bilmek\" için sadece birer aracı)\n\n            Yakın ve uzak arasında hiçbir fark yoktur\n\n            Farkındalık içinde bütün deneyimler eşit ve aynı derecede içten...\n\n            O halde gören olma, görüş ol!\n\n            Gören olmak, bir yerde bir kimse olmaktır; görüş olmak, her yerde hiç kimse olmaktır.\n\n            Gören özne ve görülen nesne sâdece \"görüş\" fiilinin açığa çıkması için birer\n            aracı âlettir.\n\n            Yâni gerçek bir \"görüş\" için yakın veya uzak gibi bir sınır söz konusu olamaz.\n\n            Bilemiyorum görünüp durduğu halde görünmeyen, gizlenip durduğu halde saklanmayanın\n            gerçek yüzüne dair bir zevk doğdu mu?\n\n            Özne ve nesne gibi bir \"şey\" olmaktan soyunana selâm olsun..."
            }
          ]
        }
      },
      "id": 202103100618
    },
    {
      "article": {
        "header": {
          "date_value": "10 Mar 2021 00:13",
          "title": "BİRLİK EHLİNE HAS",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/157179474_761506708093467_2365165348099252337_n_17877599228145547.mp4"
        },
        "main_article": {
          "quotes": [
            {
              "type": "baslik",
              "text": "BİRLİK EHLİNE HAS"
            },
            {
              "type": "metin",
              "text": "[BİRLİK EHLİNE HAS]\n            Bir mucizeye ihtiyacın yok, bir mucize olduğunu hatırlamaya ihtiyacın var.\n\n            Varlığın sevincinden duyulduysa da ancak işitecek kulağı olanlar anladı:\n\n            Rükn ve Kurân kaldırılmadan kıyamet kopmaz\n            Güneş battığı yerden doğmadan kıyamet kopmaz\n\n            Şimdiye dek inandığın, bildiğin her ne ise tam tersinin de doğru olabileceğini kabul\n            edebilir misin?\n\n            Sebebi gâyet basit; mantık ilminde \"evrensel küme\" ne idi?\n\n            Formül gâyet açık:\n            (p)+(p değil) bütünü târif eder\n\n            Gel gör ki sadece bir direğe tutunan için, evin yıkılması hiç de kolay değil...\n\n            007 J. Bond Amca'ya ne denmişti:\n            Bu mesaj kendini *** imhâ edecektir\n\n            Neden öyle?\n            Çünkü okumayı söken alfabeyi rafa kaldırır.\n\n            Ama yine de yolda işaretler vardır, o duraklara da hürmetimiz vardır:\n\n            Kimsenin dinine hilâf dimeziz\n            Din tamam olunca doğar muhabbet\n\n            Kendini ayırmayıp sınırlamayan âleme de sınır çizmez, hesap sormaz:\n\n            Sen sana ne sanırsan\n            Ayruğa da onu san\n            Dört kitabım mânası\n            Eğer budur vâr ise\n\n            Ama ille de tutucular yakalarsa tenhada sözümüzü de esirgemeyiz:\n\n            Her kim sana sorar ise itikadın nedir Hakk’a\n            Öp elini ayağını budur ona cevab sual\n\n            Yâri💕ağyâr ile ülfet ediyorken gördüm; ikilik kalmadı! Artık vahdet demidir:\n\n            İman ile küfür ses sese vermiş, bir perdeden, aşk perdesinden şarkı söylüyorlar.\n            [Cenabı Mevlevî]\n\n            Öyle ya dinini terk idenin küfürdür işi, bu ne küfürdür imandan içeri\n\n            Çeşidi bol sever iken, sen neylersin yerini niye dar eylersin:\n\n            Girip bin âleme, her âlemi bir âlem-i zevk et\n            Kalender ol hakîm ol, âlemin her eleminden geç\n\n            Sözümüz muhabbetimiz ancak aşk ehliyle, biri, iki görenler gelmesin bu meclise:\n\n            Din ve milletten geçer aşk eserinden duyan\n            Mezhep ve din mi seçer kendini yoğa sayan\n\n            \"Kendinden geçene: Lâ takrabu's-salâte\" bu kitabın işareti değil mi?\n\n            Oruç, namaz, hac hicaptır âşıklara\n            Âşık ondan münezzeh hoştur insan içinde\n\n            Âşık, mâşukunda kaybolmuştur adını sorsan bilmez Hak der yâ hû:\n\n            Din diyanet sorarısan aşıklara din ne hacet\n            Âşık kişi harâb olur, harap bilmez din diyanet\n\n            Nereye bakarsam dopdolusun, seni nire koyam benden içeri\n\n            Öyle bir rüzgar esti...\n            Kalbine değdiyse\n            Aşk olsun güzeller güzeli..."
            }
          ]
        }
      },
      "id": 202103100013
    },
    {
      "article": {
        "header": {
          "date_value": "9 Mar 2021 23:02",
          "title": "DÜŞ•MÜŞ OLMAYASIN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "DÜŞ•MÜŞ OLMAYASIN"
            },
            {
              "type": "metin",
              "text": "[DÜŞ•MÜŞ OLMAYASIN]\n            N'eylersin dalga seviyor güzeller güzeli...\n\n            Akışa ayak uyduran, dans etmesini bilen zevk alıyor; oyunu okuyamayanlar dalgaya gelip\n            düşüyor bir bir...\n\n            Müziği duymayanlar raks edenleri deli sanırlar, ko sansınlar; uslusundan yeğdir\n            delimiz...\n\n            Şarkısı hayat, duası sessizlik olan sesi içerden duymak hem hayâtın ritmi ile hem-aheng\n            olmak hoş...\n\n            Hayata rağmen değil hayat olarak akmak ne hoş\n\n            Hayat, okuma bilmeyeni sıkar; okumayı söken alfabeyi rafa kaldırır\n\n            O zaman?"
            }
          ]
        }
      },
      "id": 202103092302
    },
    {
      "article": {
        "header": {
          "date_value": "9 Mar 2021 22:18",
          "title": "MERDİVENİ KENDİNE DAYAMAK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/158311005_4461990617149181_4944340239388478934_n_17918931394574871.jpg"
        },
        "main_article": {
          "quotes": [
            {
              "type": "baslik",
              "text": "MERDİVENİ KENDİNE DAYAMAK"
            },
            {
              "type": "metin",
              "text": "[MERDİVENİ KENDİNE DAYAMAK]\n            İnsân doğmak bir fırsat yâni değil hediye\n            Her şey birbirini doğada yiye yiye\n            Ölmeyecek bir öz olmak istiyor\n            Tâ ki tenden soyunup Âdem kılığı giye\n\n            Mîraç, İnsanlığun Târifi'nin \"Gel\" emri üzerine (bilinçten) yedi kat\n            semâyı aşıp Hak ile Hak olduğu idrâkini temsîl eder.\n\n            En güzel yol ve gidiş O'ndan bilinir\n            Mîraç bütün erenlerin sünnetidir\n\n            Düştüğüne eyleme sen teessüf\n            Mirâcını kuyuda buldu Yûsuf\n\n            Her lokmanın miracı İnsan'a gelmek\n            İnsanın mîracı ise Hak'ta erimek\n\n            Hayat olmalı dâimî namaz\n            Namaz, mîraç olmazsa olmaz\n\n            Oysa tek bir sünnetin ihyâsı bile yeter dirilmek için...\n\n            Şehrin soğuk nefesli vâizi der bana:\n\n            Yüzünü gören yok mîraçta bile\n            Dâima arada bir kalın perde\n\n            \"Ben-im\" diyen ellerini, gözünün önünden kaldır göreceksin:\n\n            Seyr eden gözleri aç\n            Her insana ihtiyaç\n            Muhammed görmek ile (sav)\n            Kendine eyledi mîraç\n\n            Allahım aç kapılarını,\n            Allahım aşk kapılarını\n            - Kapı sensin, kapıyı kaldır\n            💕"
            }
          ]
        }
      },
      "id": 202103092218
    },
    {
      "article": {
        "header": {
          "date_value": "9 Mar 2021 05:37",
          "title": "İKİLİK YOK ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/159492539_249353003243682_8591439421924275790_n_17910224113659050.jpg"
        },
        "main_article": {
          "quotes": [
            {
              "type": "baslik",
              "text": "İKİLİK YOK ∞"
            },
            {
              "type": "metin",
              "text": "[İKİLİK YOK ∞]\n            Geçenlerin seyredildiği, hiç geçmeyen \"saf farkındalık\" kendi gerçek\n            doğamızdır; orada yerimizi almak sâdece her zaman olduğumuz şeyin \"bu olduğunu\n            görmek\" demektir\n\n            Bu, boş-açık perdeye benzeyen farkındalığın varlığını bilmek, perdenin içinden\n            geçenleri, içinde duranları ve nihayetinde her şeyin sadece göründüğünü, varlıkta\n            farkındalıktan, filmde perdeden başkasının olmadığını bilmektir\n\n            İşte burası, gerçek aşkın hiç ayrılmadığı yuvasıdır\n\n            - Kendimdeki bir eksikliği doldurmak gibi değil de sevmeye, sevilmeye bir özlem gibi\n            benimkisi\n\n            Eksiklik yoksa özlem de yoktur. Özlem varsa eksiklik de vardır. Sen zaten özlediğin,\n            peşinden koştuğun aşksın\n\n            Onu perdeleyen özlemdir. Özlemin, bu anlayışta çözülmesine izin veren, kendini tam da\n            aradığı şey olarak bulacaktır\n\n            Ve \"zâten olduğumuzu\" deneyimlerle paylaştığımız bu varlık, her birimizin\n            içinde gerçekten sevilecek unsurdur\n\n            - \"Uyanmak\" az önce anlattığım aşkla tamamen alakasız bir \"olay\"\n            gibi görünüyor. Her gün bir yenisi eklenen şartlanmalardan, bağlanmalardan özgür\n            kalmanın daha fazla huzur, neşe ve sevgiyle sonuçlanacağını düşündüm ancak bunun,\n            görünüşteki 'ben' ile özdeşleşmekten uyanmayı teşvik edeceğini düşünmüyorum\n\n            Haklısın! İkilikteki aşk bir bağımlılıktır\n\n            Her zaman olduğumuz bu açık, misafirperver, sevgi dolu varlık olarak yerimizi alırsak,\n            şartlanmış zihin ve beden, her bir deneyimde bu anlayışla kendilerini yeniden hizalar\n\n            Deneyimle doğrulandıkça kendi gerçek doğamız ön plana çıkar, zihin ve beden pratik\n            amaçlar için kullanılmak üzere arka plana çekilir\n\n            Aşka mânî, pek de hoş olmayan bütün tuhaf ve ayırıcı özellikler, sevginin kendisi\n            tarafından ütülenir ve nihayetinde zihin ve beden, yavaş yavaş sevginin kendisiyle\n            uyumlu bir forma dönüşür.\n\n            Çünkü sevgi her şeyi yıkar, ütüler, giydirir\n\n            Tarafların bu gerçek sevgiyi paylaştığı bir ilişki içindeysek, o zaman ilişkinin\n            kendisi, hem her iki tarafın da henüz aşk tarafından kendi rengine boyanmamış\n            alanlarının altını çizecek hem de yavaş yavaş içinde eridikleri sevgi dolu bir kucak\n            olacaktır\n\n            Bu tarz bir ilişki hem bir ibâdet hem de bir kutlamadır; ikincisi daha yavaş olgunlaşan\n            ilkine göre kıdemlidir.\n\n            Öyleyse aşk olsun..."
            }
          ]
        }
      },
      "id": 202103090537
    },
    {
      "article": {
        "header": {
          "date_value": "8 Mar 2021 23:36",
          "title": "İKİLİK YOK 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156433495_230475145454210_869885645615518382_n_17903676262749551.jpg"
        },
        "main_article": {
          "quotes": [
            {
              "type": "baslik",
              "text": "İKİLİK YOK 1"
            },
            {
              "type": "metin",
              "text": "[İKİLİK YOK 1]\n            - Neden karşı cinsten biriyle, derinlemesine ve bütünüyle birleşmek için bu kadar güçlü\n            bir özlem var? Bu sızıyı bu arzuyu neden sürekli yaşıyorum?\n\n            Karşı cinsten biriyle derinlemesine ve bütünüyle birleşme arzusu, ayrı bir varlık olarak\n            kendini kaybetme arzusudur.\n\n            Bu birleşmede, ayrı benlik duygusu geçici olarak ortadan kalkar ve görünen benliğin\n            çözülmesine ilişkin bu deneyim, kendi gerçek doğamızın tanımı gereği sevgi-mutluluk\n            deneyimidir.\n\n            Yani varlığın, kendi varlığını tatma, bir anlık kendine banma deneyimidir.\n\n            Birleşme esnâsında zamanın durduğu aşk deneyiminden sonra unutulan zihin yeniden ortaya\n            çıktığında, adı \"Ben\" olan bir seven ve adı \"O olan bir sevilen yaratır.\n\n            Zamandan bağımsız, kendi doğamız olan aşkın \"Ben ve O\" olmadan, kısa bir\n            süreliğine yüz gösterdiği o andan sonra \"aşk\" yeniden yüzünü örter ve ikilik\n            âşikâr olur.\n\n            Ve şimdi, aşkın kaybolduğunu hisseden zihin yâni sınırlı bir formda görünen\n            \"Ben\" kayıp aşkı aramak, \"O'nu\" yeniden bulmak için, önceki aşk\n            deneyimindeki şartları yeniden olgunlaştırmak ister yâni bir kadınla birleşmek için\n            acele eder.\n\n            Ancak aşkı yaratan kadın değildir\n\n            Bizim arayışımıza geçici olarak son verdiği anda varlık artık aşk arayışı tarafından\n            perdelenmediği için kendini tadar\n\n            Aşk deneyimi budur; kadınla hiçbir ilgisi yoktur.\n\n            - En derinden ve tam bütünleşmiş aşk ilişkisinin kendini gerçekleştirmesi için sürekli\n            tekrar eden deneyim arzusunu nasıl bırakabilirim?\n\n            Söylenenleri tam anlayarak...\n\n            Sevginin her zaman mevcut olduğunu, kendi varlığımızda içkin olduğunu anlayarak ancak\n            yalnızca kendimizi ayrı ve sınırlı bir varlık olduğuna inandığımızda ve yalnız-eksik\n            hissettiğimizde varlığın doğal hali olan \"aşk\" örtülü gibi görünür.\n\n            Aşk, bir arayışın sonucu değildir. Aramadan önce orada olandır. Bunu tam anlayınca aşkı\n            yanlış yerde dışarda aramayı bırakırız.\n\n            Ve bunu nasıl yapacağımıza gelince...\n\n            Elbette doğru yere bakarak... Ve doğru yer, içimizdeki zihinden, duygulardan çok önce\n            bulunan, duygu ve düşünceleri fark eden yerdir.\n\n            Arzuların, hayal kırıklıklarının, kadınların, özlemin, zevkin her şeyin gelip gittiği,\n            dâimâ \"Ben\" olarak kalan farkındalığımızdır.\n\n            DEVÂM EDİYOR"
            }
          ]
        }
      },
      "id": 202103082336
    },
    {
      "article": {
        "header": {
          "date_value": "8 Mar 2021 11:09",
          "title": "SUS•AN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/158281055_160220289250981_5241301000094391747_n_17891998237962635.jpg"
        },
        "main_article": {
          "quotes": [
            {
              "type": "baslik",
              "text": "SUS•AN"
            },
            {
              "type": "metin",
              "text": "[SUS•AN]\n            Sessizlik bizim gerçek doğamızdır. Aslında d•olduğumuz şeydir; yalnızca boş bir\n            sessizlik.\n\n            Hoştur sessizlik; sesten boştur ama yine de cevaplarla doludur.\n\n            Sessizlik baştan ve sondan özgürdür. Her şeyin, bütün seslerin başlangıcından öncedir ve\n            sesler yorulduğunda yine onda dinlenir.\n\n            Sebepsiz yeredir...\n\n            Büyüklüğü, basitçe olduğu, sâdece olduğu gerçeğinde yatmaktadır.\n\n            Sessizliğin içinde bütün nesnelerin kendi evlerini inşa edebildikleri temelleri vardır.\n\n            Şeylere form ve biçimlerini veren ışıktır. Tüm hareketler, tüm faaliyetler sessizlikle\n            âheng içindedir.\n\n            Sessizliğin sesler içinde bir zıddı, gürültü içinde yeri yoktur. Olumlu ve olumsuzun\n            ötesindedir...\n\n            Sessizlikte tüm nesneler çözülür.\n\n            Zihinde yankı bulacak hiçbir karşılığı yoktur zira gürültülü zihinle hiçbir ilgisi\n            yoktur.\n\n            Tanımlanamaz ama yakınlığımız olduğu için doğrudan hissedilebilir.\n\n            Sessizlik, sınırlama veya merkezin olmadığı özgürlüktür. Bu bizim bütünlüğümüzdür, ne\n            bedenin içinde ne de dışında.\n\n            Sessizlik neşelidir ama keyifli değil. Psikolojik bir şey değildir, ayrı bir hissedeni\n            olmadan tam hissetmektir. Sessizliğin aracıya ihtiyacı yoktur.\n\n            Sessizlik kutsaldır, herkese yakındır, herkese iyi gelir.\n\n            Sessizlikte korku yoktur. Sessizlik, aşk ve güzellik gibi başına buyruktur.\n\n            Zaman, sessizliğe dokunamaz.\n\n            Sessizlik, ne bir niyeti ne de bir söyleyeni olmayan harfsiz duadır; âmini içindedir.\n\n            Sessizlik, kişinin kendisinin yokluğudur. Daha doğrusu, sessizlik yokluğun olmamasıdır;\n            bir eksiği yoktur.\n\n            Sessizlikten gelen ses mûsikîdir.\n\n            Sessizlikten çıktığında bütün eylemler dinamiktir. Sürekli yeni bir başlangıçtır, her\n            dem tâze nefes gibi...\n\n            Sessizlik, sözden, şiirden, müzikten ve bütün sanatlardan önce gelir.\n\n            Sessizlik, tüm yaratıcı faaliyetlerin temelidir. Sessizlik büyüdüğünde kız doğacak\n            demektir.\n\n            Gerçekten yaratıcı olan kelime hakikattir. Sessizlik kelimedir. Sessizlik hakikattir.\n            Çünkü \"önce söz vardı\" ve sessizlik sözden de önce oradaydı.\n\n            Hakîki söz odur ki yananı, aşk ateşiyle suyun sessizliğine bağlaya...\n\n            Sessizliğe usulca başını koyan her kimse dâimî zikirde, selâmsız namazda, istemeden\n            duada, bitmeyen şükrân içinde aşk ile susar gider...\n\n            Sessizliğe kıydık; affola"
            }
          ]
        }
      },
      "id": 202103081109
    },
    {
      "article": {
        "header": {
          "date_value": "7 Mar 2021 02:56",
          "title": "PERDE•SİZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "PERDE•SİZ"
            },
            {
              "type": "metin",
              "text": "[PERDE•SİZ]\n            Stop acting so small. You are the universe ecstatic motion.\n            [Rûmî]\n\n            Allah gözlerine çekmiş bir perde\n            Yok dersin Allah'a gökte ve yerde\n            Gösterelim gel de gör Hakk’ı nerde\n            Secde eyleyesin didâre karşı\n            [Harâbî Dedem]\n\n            İşitecek kulağı olanlar varlığın sevincinden işitti:\n\n            Kendini (hiç-yoklukla) bilen Rabbini (hep-varlıkla) bilir.\n\n            Ya hep ya hiç...\n\n            Gâfil olma cümle cihan yek-vücûd\n            Fark edersen azîz mihmân sendedir\n            Çün Adem'e kıldı secde-i sücud\n            Arşa sığan arş-ı rahman sendedir\n\n            Adem Beytullah'tır Adem Kabe'dir\n            Adem kutb Adem iş bu esmadır\n            Adem'de bâ diyen Muhammed Mustafa'dır\n            Fark edersen azîz sultân sendedir\n\n            Adem'i don edip giyindi Allah\n            Cemi cümlesine bir idi Allah\n            Günah etmen deyi buyurdu Allah\n            Sen Hakk'ı görmezsen gören sendedir\n\n            Adem Hakk’ta Hak Adem'de sır oldu\n            Lahmi-ke lahmî olup kula yar oldu\n            Ali cümle evliyaya ser oldu\n            İnsan kitap bir, Kuran sendedir\n\n            Vîrânî'yem emr-i ferman Allah’tan\n            Derdine düşenin dermanı Allah’tan\n            Haksızlık etmeyin seven Allah’tan\n            Defteri de yazıp veren sendedir\n            [Vîrânî Dedem]\n\n            Âh ben nîdem, daha nasıl diyem; ne varsa sendedir güzeller güzeli..."
            }
          ]
        }
      },
      "id": 202103070256
    },
    {
      "article": {
        "header": {
          "date_value": "6 Mar 2021 22:46",
          "title": "AKMIYOR AKIYOR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/158106027_174036047683060_1288794704452264451_n_17958401464393568.jpg"
        },
        "main_article": {
          "quotes": [
            {
              "type": "baslik",
              "text": "AKMIYOR AKIYOR"
            },
            {
              "type": "metin",
              "text": "[AKMIYOR AKIYOR]\n            - Çok üzgünüm\n\n            Bunun yerine,\n            \"Şu anda benden hiss-i hüzün akıyor\"\n            fotoğrafı çekilebilir.\n\n            - Ne fark eder ki üzgünüm işte!\n\n            Fark eder çünkü \"Ben\" adıyla bilinen üzgün olamaz.\n\n            - Ya ben orda değilsem?\n\n            Sözün tesir gücü vardır. Böyle deyince, nasıl olduğunu anlamasak da otomatik olarak\n            kendimizi akmayan ama akanları fark eden bir yerde, sâhil-i selâmette buluruz.\n\n            Şimdi kendine şunu sor:\n\n            Üzgün müyüm?\n            Üzgün olduğunu fark eden miyim?\n\n            Sen, üzüntüyü hisseden misin yoksa sen, üzüntünün farkında olan mısın? Senden bir tane\n            var değil mi?\n\n            - Üzüntünün farkında olan benim\n\n            Bir şeyin farkında olmak için o şey gelmeden önce burada olmak lazım.\n\n            Üzüntü gelmeden önce burada mıydın?\n\n            - Öyle olduğuna eminim.\n\n            Üzüntü gittikten sonra hala kalacak mısın?\n\n            - Umarım hala burada olurum\n\n            Üzüntü gittiğinde kendinden birazını kaybedecek misin?\n\n            - İnşallah öyle olmaz.\n\n            Neler neler akıp geçmedi ki bu köprünün altından...\n\n            Evet, üzüntü gelmeden önce buradaydın ve o gittikten sonra da burada olacaksın.\n\n            - Geçer geçer ama bazı şeyler delip de geçer!\n\n            Hiç merak etme a güzel tek parça ve tamamen sağlam kalacaksın çünkü üzüntü değilsin;\n            üzüntü farkında olduğun bir şeydir kim olduğun değil!\n\n            Nedir suâlin odur kemâlin.\n\n            Ne vakit negatif bir duygu akıntısına kapılsan, suâl gayet basit:\n\n            Derin bir nefes al ve kendini dinle:\n\n            Ben ⚡🥀💔😥 ••• öyle miyim\n            yoksa bütün bunların farkında olan mıyım?\n\n            Bu depresyon hali ona yüklenen aşırı dikkat, enerji ve ilgiden kaynaklanır. İşte bu\n            basit soru, bu tür duygulardan gücün çoğunu anında alır çünkü seni onunla özdeşleşmekten\n            alıkoyar.\n\n            Duygu ve düşüncelerin bir istasyona girip sonra ayrılan bir trene benzediğini gör ve\n            istasyon gibi ol, yolcu gibi değil.\n\n            Köprü gibi ol nehir gibi değil, gökyüzü gibi ol bulut gibi değil; kendin ol\n            \"ben\" sandığın gibi değil.\n\n            - Nasıl bu kadar emîn olabilirsin ki?\n            Kendimden biliyorum."
            }
          ]
        }
      },
      "id": 202103062246
    },
    {
      "article": {
        "header": {
          "date_value": "6 Mar 2021 17:45",
          "title": "HAMD•OL•SUN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/158199937_487476828950951_5194349039344163330_n_17843614229536487.jpg"
        },
        "main_article": {
          "quotes": [
            {
              "type": "baslik",
              "text": "HAMD•OL•SUN"
            },
            {
              "type": "metin",
              "text": "[HAMD•OL•SUN]\n            Praise be to God, naked Being, who wears the universe as its body, and whose name is\n            \"I\" Praise be to God, the \"am-ness\" of all selves, although there\n            are no selves, and the \"is-ness\" of all things, although there are no things.\n            Praise be to God, who conceals Himself in existence and reveals Himself as Being. Praise\n            be to God, who shrouds Herself in time and proclaims Herself in eternity. Praise be to\n            God, whose movement is our longing, whose rest is Peace itself. Praise be to God for\n            whom the world is its song and silence its prayer\n            [R. Spira]\n\n            Ne sen bensiz tanınırsın ne de ben sen’siz vâr olmuşum. Sen’in benliğinle taşıp\n            dolmuşum, hamd olmuşum, nazlanıp kaşların mihrâbında niyâza durmuşum:\n\n            Âlemi vücudu olarak giyen, ismi her dilde \"Ben\" olan, O saf-yalın Vücûd olan\n            Allah’a hamd olsun.\n\n            Benlik olmamasına rağmen bütün benliklerin \"Ben\"i ve eşyâ-şeyler, müstakilen\n            mevcut olmamasına rağmen her zuhûrun \"şeyliği\" olan Zâhir Allah’a hamd olsun.\n\n            Kendini vâr oluşta gizleyen ve yaradılışta ortaya çıkaran, her ben diyenden Ben diyen\n            O'dur. Kendini vücud olarak açığa çıkaran Rahmân Allah’a hamd olsun.\n\n            Kendini zaman içinde örten, ebediyet içinde ilan eden Bâtın Allah’a hamd olsun.\n\n            Harekâtı arzu ve hasretimiz, sekenâtı bizâtihi Huzur olan o Allah’a hamd olsun.\n\n            Şarkısı varlığın akışı ve duası sessizliğin duruşu olan o Allah’a hamd olsun.\n\n            Zîrâ mutluluk hareket halindeki huzurdur ve huzur, dinlenen mutluluk.\n\n            Bir bitmeyecek mutluluk, bozulmayacak huzur ve sebepsiz neşe... O'nun varlığının\n            doğal esansıdır ve hepimizin gerçek doğasıdır.\n\n            Hal böyleyken, kendini bütünden ayrı gören, her \"ben\" diyen yalnızdır ve\n            sonunda, şarkısını söyleyecek kimsesi kalmamaktır; ayrılık...\n\n            Ve söylenmeye söylenmeye \"Ayrılık Yarası\" kabuk bağlar, kimlik olur... Gün\n            gelir, her kimlik sâhibinin sesi kısılır; şarkısı biter.\n\n            Ayrılık-ikilik-kişilik uykusunu alan, cehennemden uyanan ise batmayan güneşin ilk\n            ışıklarıyla kendine gelir.\n\n            İlk defa güneşi görür, toprağa dokunur, ses anlar, koku alır.\n\n            Bu ne güzel koku böyle...\n\n            Duyana aşk olsun\n            💕"
            }
          ]
        }
      },
      "id": 202103061745
    },
    {
      "article": {
        "header": {
          "date_value": "5 Mar 2021 09:31",
          "title": "FARKINDA MIYIM?",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "FARKINDA MIYIM?"
            },
            {
              "type": "metin",
              "text": "[FARKINDA MIYIM?]\n            - Bir süredir burada okuduklarımla beslenen, içimde büyüyen eşsiz bir huzur içindeyim.\n            Ama gerçekten çalkantılı bir hayatım var. Acaba bu gerçekliği, huzur hâlini, gün içinde\n            yaşama geçirmek için pratik tavsiyeleriniz olur mu?\n\n            Elbette basit bir zikir verebiliriz.\n\n            Zihninizden düşünerek bir cevap vermesini beklemeden, gün içinde sık sık kendinize\n            hatırlatın:\n\n            - Farkında mıyım?\n\n            Aslında bütün deneyimlerin arka planı olduğu halde farkındalığın, beden-zihinde\n            kurgulanan \"ben-lik\" tarafından kapatıldığını veya kaybolduğunu\n            hissediyorsanız kendinize sorun:\n\n            - Farkındalığımın kaybolduğunun farkında olan kim?\n\n            El-cevâb: Farkında olan farkındalıktır!\n\n            İşte bu sayede, sen hep arka planda olan farkındalığın farkında olacaksın.\n\n            Henüz farkındalığı keşfedemediğinizi düşünüyorsanız, yine kendinize sorun:\n\n            - Farkındalığı keşfetmediğimin farkında olan nedir?\n\n            Bunun da farkında olan bir farkındalık!\n\n            Ve şimdi farkındalığın farkındasın; hoşgeldin ey gitmesi olmayan!\n\n            Sen, zaten farkındalığın kendisisin, farkında olmaya çalışan değil.\n\n            Şimdi, gözlerini dünyaya yum bakalım.\n\n            - Şu anda vücudunun farkında mısın?\n            Bir vücudun farkında olan farkındalık\n\n            - Oturduğun koltuğun farkında mısın?\n            Koltuğun farkında olan farkındalık\n\n            - Bedene dolan nefesin farkında mısın?\n            Nefes alışın farkında olan farkındalık.\n\n            İşte bu kadar basit!\n\n            Ne zaman kaybolduğunu düşünürsen, kendini şimdi ve burada farkındalığına geri getir.\n            \"Kendim\" diyebileceğin gerçek doğana dön.\n\n            Dağ ne kadar yüce olsa, bir tarafı yol olur.\n\n            Gide gele yol olur...\n\n            Arka planda kalan farkında olma deneyiminin ön plana çıkmasına izin verin.\n\n            Farkındalığa dikkat ettiğinizde algılar ve zihin, deneyimi nesnelenden uzaklaştırarak,\n            doğal olarak olması gereken yere; arka plana çekilecektir.\n\n            Başlangıçta farkındalık evinde, ara sıra gidip geldiğiniz bir ziyaretçi gibi\n            hissedersiniz ancak onun gerçekliğini keşfettikçe, kendi evinize alıştıkça, ne bir korku\n            ne de bir ayrılık hissi kalır, kendi içinde erir gider uzaktan var gibi görünenler...\n\n            Roller yerine oturana dek bunu her gün yüzlerce kez yapın çünkü asıl güç, gücünüzün\n            farkında olmanızdır vesselâm."
            }
          ]
        }
      },
      "id": 202103050931
    },
    {
      "article": {
        "header": {
          "date_value": "5 Mar 2021 06:04",
          "title": "AL•BENİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "AL•BENİ"
            },
            {
              "type": "metin",
              "text": "[AL•BENİ]\n            Bana bir kelime söyleyin dünyadaki yaşı, cinsiyeti, milliyeti, dini, inancı, fikri her\n            ne olursa olsun o kelimeyi söyleyen ancak kendini kastetsin:\n\n            \"BEN\"\n\n            Zihin mahsulü lugate sorsan,\n            \"Bilinç, farkındalık sâhibi olan, insanı öteki! varlıklardan ayıran, kişiliği\n            oluşturan unsur, tekil birinci şahıs\" diyecektir.\n\n            İrfan mektebinde men edilen \"ben\" ise gerçek varlığın sâdece Allah olduğu\n            idrâkine henüz varmamış kimsenin kendisi için tasavvur ettiği varlık, nefis.\n\n            Güzel Türkçemizde, içinde \"ben\" geçen o kadar güzel deyimlerimiz var ki:\n\n            Ben bilirim: (Sözü edilen şeyin) iç yüzünün ne olduğunu iyice bilirim ama açıklamak\n            istemem\n\n            Peki \"Ben bilmem Allah bilir!\" diyen meczubun duası nasıldı:\n\n            Birsin Allahım\n            Bilirsin Allahım\n            Karışmam Allahım\n\n            Son kısmı hayat kurtarıyor,\n\n            Ben bu işte yokum: Bu işe karışmak istemiyorum, beni hesâba katmayın.\n\n            Bu dünyada aslında hiç bir insan bir \"kimse\" değil. Çünkü sadece tek bir\n            varlık var ve \"insan deneyimini\" yaşayan da sadece kendisi!\n\n            Şimdi yazının başındaki herkes için geçerli kelimeyi cümle içinde kullanalım, yine genel\n            geçer doğru olsun:\n\n            \"Bir BEN vardır benden içeri\"\n\n            Biz biriz, hepimizin içinde tek bir \"ben\" var. İşte bu BEN; sonsuz bilinç, saf\n            farkındalık\n\n            Çakıl taşları farkında değil, yosunlar farkında değil, kediler farkında değil, insanlar\n            farkında değil sadece farkındalık farkında bir tek Allah biliyor ve ayrı görünen her bir\n            mazharda kendini ifade eden hayat aynı hayat.\n\n            Evrende tek bir farkındalık var, tıpkı tek bir boşluk olduğu gibi.\n\n            Bu sınırsız farkındalık, her birimizin zihninde kırılır ve sonuç olarak her birimizin\n            zihninde, kendi ait ayrı farkındalık paketi var gibi görünüyor. Evet ama \"Ben\n            insanım ve farkındalık özelliğim var\" diyor gibiyiz oysa tek farkındalık var ve\n            onun insan deneyimi...\n\n            Tıpkı her binanın kendine ait, farklı bir boş alanı varmış gibi görünmesine benziyor.\n\n            Her birimizin zihnindeki farkındalık tek ve aynı, her ben diyenden ben diye aynı ben\n            çünkü hangi formda görünürse görünsün her şeklin içindeki boşluk aynı boşluk...\n\n            Kavanozun dışındaki boşluk, kavanozdaki boşluk; ha kavanoz kafesindeki hava ha ten\n            kafesindeki ben...\n\n            Evrene kaç sonsuz, kaç boşluk, kaç ben sığar güzeller güzeli?"
            }
          ]
        }
      },
      "id": 202103050604
    },
    {
      "article": {
        "header": {
          "date_value": "4 Mar 2021 21:40",
          "title": "KAFAYA TAKMA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156494620_770104066965970_1911549773302681671_n_17930536042496839.mp4"
        },
        "main_article": {
          "quotes": [
            {
              "type": "baslik",
              "text": "KAFAYA TAKMA"
            },
            {
              "type": "metin",
              "text": "[KAFAYA TAKMA]\n            Sonsuz bilinç veya öz-farkındalık dediğimiz mutlak varlık, işleyen bir beyne bağlı\n            değildir.\n\n            Bilinç, bir insan zihnine ihtiyaç duymadan, kendi başına, kendi içinde ve kendisi olarak\n            kendini bilir, güneşin bizâtihi aydınlık olması gibi.\n\n            Bilincin kendini bilmesi, gelip gitmesi olan başlayan ve biten bir olay değildir;\n            durumdan bağımsızdır. O ezelde de el-âlîm'dir ebediyen de öyle; şimdi nasılsa hep\n            öyle.\n\n            Bir başka deyişle, bilincin tanınmasının zihnin durumuyla, deneyimle hiçbir ilgisi\n            yoktur. Zihin olmadığı zaman da insanın adınına anılmadığında bile durum zaten böyledir.\n\n            Burası Subhan olanın, tenzîh âlemidir ve kitapta yeri vardır:\n\n            Kim (gücü yettiği hâlde) bunu inkâr ederse (örter, nankörlük ederse) hiç şüphesiz Allah\n            âlemlerden Ganî'dir. (Hiçbir şeye ihtiyacı yoktur, her bakımdan kendi kendine\n            yeterlidir, beklentisizdir, bağımsızdır)\n            [Al-i İmrân:97'den]\n\n            Şimdi ayağımız biraz da yere bassın, insanın problemine gelelim.\n\n            Bedenden görünen, zihinde kurgulanan, bütün cümlelere \"Ben...\" diye başlayan,\n            var olmayan hayâlî bir karaktere kafayı takmış durumdayız.\n\n            Tamam bir film dönüyor ve karakteri oynayan aktörün var olduğunu biliyoruz ama filmdeki\n            karakter, aktörün var olduğunu biliyor mu?\n\n            Bu hayâlî karakter tıpkı bir film karakteri gibi...\n\n            \"Ben\" sandığımız karakterden açığa çıktığı görülen, beden-zihin formunu\n            giyineni yâni \"kendi gerçek doğasını\" bilemeyen her \"kimse\" filmle\n            birlikte bitmeye mahkûmdur.\n\n            Bir karakter rolünü özümse de yeniden aktöre nasıl dönebilir?\n\n            Kafaya takmadan, tıpkı şekildeki gibi...\n\n            \"Beden ve zihin\" kullandığın aletler, bir yerden bir yere gitmek için\n            bindiğin, pratik amaçlar için kullandığın araçlar hepsi bu!\n\n            Ne buyurmuştu Aristo Amca:\n            \"Biz, her gün tekrâr ettiğimiz şeyiz\"\n\n            O halde aynaya her baktığımızda bunu tekrâr etmeli:\n\n            Ben, beden değilim\n            Ben, zihin değilim\n\n            Bütün deneyimlerden, nesnelerden, ilişkilerden, faaliyetlerden, zaman ve mekandan\n            bağımsız olarak, ne isem O'yum.\n\n            Bu gerçeğin hazmı için, gün içinde² \"Ben\" geçen cümlelere dikkat kesilene\n            selâm olsun..."
            }
          ]
        }
      },
      "id": 202103042140
    },
    {
      "article": {
        "header": {
          "date_value": "4 Mar 2021 05:40",
          "title": "MÜNÂCAT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156267208_3881859725233399_8560691116366659484_n_17868904832305584.jpg"
        },
        "main_article": {
          "quotes": [
            {
              "type": "baslik",
              "text": "MÜNÂCAT"
            },
            {
              "type": "metin",
              "text": "[MÜNÂCAT]\n            Oh my Lord, my whole being is Yourself, and this mind which has been given to me is Your\n            consort. The life-force, breath and energy which You have given me are your attendants.\n            My body is the temple in which I worship You. Whatever I eat or wear or do is all part\n            of the worship which I keep on performing at this temple. Even when this body goes to\n            sleep at night I feel I am in union with You. Whenever I walk, I feel I am going on\n            pilgrimage to You. Whatever I speak is all in praise of You. So whatever I do in this\n            world in any way is all aimed at You. In fact, there is no duality in this life of union\n            with Yourself.\n            [R. Spira]\n\n            Bütün varlığım bizzât sensin.\n\n            Cânım efendim, bütün varlığım kendinindir ve birlikte vakit geçirdiğimiz bu zihin senin\n            refîkindir.\n\n            Bana-evrene verdiğin yaşam gücü, nefes ve enerji Senin hizmetçilerindir.\n\n            Bedenim, sana kulluk ettiğim mâbedimdir.\n\n            Ne yersem veya ne giyersem veya her ne yaparsam bu tapınakta yapmaya devam edilen,\n            kesintisiz ibadetin parçasıdır.\n\n            Bu beden gece uyuduğunda bile seninle birlik içinde olduğumu hissediyorum.\n\n            Kıblemde sen varsın; ne zaman yürürsem, sana doğru hacc ettiğimi hissediyorum.\n\n            Ben kiminle, her ne konuşursam, aslında sâdece adını sayıklıyor; sana hamd ediyorum.\n\n            Yani bu dünyada her ne yaparsam yapayım, tamamen senden, seninle, sanadır ve ancak senin\n            içindir.\n\n            Aslı cennet olan bu birlik yaşamında hiç bir zaman gerçek bir ikilik, ayrılık, cehennem\n            vâr olmuş değil...\n\n            Yüz şarkısı dünyâ ve öz duâsı sessizlik olana hamd olsun."
            }
          ]
        }
      },
      "id": 202103040540
    },
    {
      "article": {
        "header": {
          "date_value": "4 Mar 2021 01:54",
          "title": "b•AŞKas•ÖZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "b•AŞKas•ÖZ"
            },
            {
              "type": "metin",
              "text": "[b•AŞKas•ÖZ]\n            Ruhânî bir tecrübenin, meditasyonun dinginliği, zikrin zevki, ibadetin vecdi ya da bir\n            rüyâda gösterilen makamlar, uçmalar kaçmalar, türlü s.açmalar...\n\n            Bütün bunların ne kadar derin ve eşsiz bir deneyim olduğu pek de mühim değildir.\n\n            Manevi uygulamalar ne kadar güzel olursa olsun, bu sadece bir deneyimdir ve bütün\n            deneyimler gelirler ve geçerler.\n\n            Varlığın doğal esansı olan\n\n            Eksiksiz mutluluk\n            Bozulmayan huzur\n            Sebepsiz neşe\n\n            yalnızca gelip gitmeyen, duran şeyde bulunur. Kalpler ancak bu gerçeği hatırlamakla\n            tatmîn olur.\n\n            Lâ uhibbul âfilîn\n            Gelip geçenlere sevgimi bağlamam\n\n            Biliyor musunuz bir şey gelip gitmiyorsa, bu şu anda mevcut olduğu anlamına gelir.\n\n            Güzel bir spiritüel deneyim yaşadığınızda ve sonra onu kaybetmiş gibi göründüğünüzde,\n            kendinize sorun:\n\n            O zaman, şimdi, burada hâlâ mevcut olan ve bütün denetimleri mümkün kılan ne var?\n\n            O zaman bütün dikkatinizi, adanışınızı ve tüm kalbinizi nereye koyacağınızı\n            bilirsiniz... Zâten başka da bir yere koymayın.\n\n            Sen, bütün var oluşu ve içindekileri, içine alan:\n\n            Yere göre sığmayanı\n            Her şeyden sonra kalanı\n            Bâkî olanı ağırlayansın\n\n            Ne hoş bir yerin var\n            Bir kalbin var\n            Hatırla ama...\n\n            - Hatırlıycam ama ben ne zaman açsam hep kırıyorlar kalbimi\n\n            Biliyor musun aslında hep açık-boş-parlak ayna gibi duran kalp kırılmaz, kırılıp incinen\n            beklentileri karşılanmayan egodur.\n\n            Aşk ve irfan yolunun bir tarifi de \"incitmemek ve incinmemek\" gerektir.\n            İkincisi, ilkinden yeğdir.\n\n            - Bunları kontrol etmeye kalkarsam, âşık olamıyorum ama?\n\n            Gerçekte, aşkın yöneldiği bir nesne yoktur; özne-nesne ikiliğinden soyunarak her şey ile\n            \"bir ve bütün\" olduğunu tam hissetmektir aşk.\n\n            Ancak o vakit, yerçekiminden kurtulursun, ayakların yerden kesilir, ancak o vakit\n            zâtında ikilik barındırmadığında, her şey çok güzel gelir.\n\n            Kendini her şeyden ayrı gördüğün, senin dışındakileri öteki sandığın sürece aşk, sadece\n            romantik filmlerden öğrendiğin ve taklit ettiğin bir zihin durumu olarak kalır.\n\n            Oysa aşk zihinde duruyor değil kalpte akıyor ve doğal hâliyle boş-açık-parlak yâni aşk\n            tevâfukları seviyor güzeller güzeli..."
            }
          ]
        }
      },
      "id": 202103040154
    },
    {
      "article": {
        "header": {
          "date_value": "3 Mar 2021 23:58",
          "title": "YALNIZ•SAN BAK•AN OLMAZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156121647_747980932520549_1724596558616613096_n_17859006932446050.jpg"
        },
        "main_article": {
          "quotes": [
            {
              "type": "baslik",
              "text": "YALNIZ•SAN BAK•AN OLMAZ"
            },
            {
              "type": "metin",
              "text": "[YALNIZ•SAN BAK•AN OLMAZ]\n\n            - İngiltere’den sonra Japonya’da da \"Yalnızlık Bakanlığı\" kurulmuş\n\n            Her \"Ben\" diyen yalnızdır. Ayıran, kendini ayırır.\n\n            - Bütün parıltılı dekorun arkasındaki gerçek: yalnızlık... Hepimiz eninde sonunda\n            \"yalnız\" kalacağız değil mi?\n\n            Eksik ve yalnız hisseden ayrı benlik egodur; nesneler, faaliyetler, ilişkiler yoluyla bu\n            acıyı dindirmeye çalışır. Gerçek şifâ, insanın \"ayrılık yarasından\"\n            iyileşmesidir zîrâ bir nefes bile yalnız kalmış değildir\n\n            - Ne yapayım burada böyle yalnız olmak istemiyorum!\n\n            Hangi zamanda, her neredeysen orada olman gerekiyordur çünkü o yüzden oradasın! Olanın\n            olmasına izin ver.\n\n            - Ama burada kendim olamıyorum\n\n            Kendim olamıyorum\n            Anda kalamıyorum\n            Burda olamıyorum\n            özünde aynı şey demektir. Bunu anlayan, şu anda her şeyin\n            \"tam-bütün-ihtiyaçsız\" olduğunu da anlar.\n\n            - Ben, ne zaman nerede olmam gerektiğini hiç bilemiyorum?\n\n            Nefes aldığın zaman ve mekan, tam yeri, tam zamanıdır\n\n            Alacağın bir sonraki nefes bile, Allah tarafından ayarlandı ise, hayatının geri kalanı\n            ile ilgili her şey de ayarlanmıştır. Endişe etmene gerek yok. Her şey büyük bir\n            titizlikle, mükemmel bir plan üzerinden yürüyor, rahat ol\n\n            - Peki neden ben öyle hissedemiyorum bir türlü?\n\n            Çünkü bu \"Ben\" bir türlü şimdi ve burada duramıyor ki!\n\n            Maşallah hep başka yerde, başka zamanda....\n\n            Bu yüzden tamamlanmamış ve eksik hissediyorsun. Ân'a dön ve ânında anla!\n\n            - Ama ben henüz aydınlanmadım ki nasıl tam anlayabilirim?\n\n            Aydınlanma, bütünden ayrı-başka-yalnız bir \"kişi\" olamayacağının tam idrakidir\n\n            Tam da bu yüzden aydınlanmış tek bir kişi bile yoktur. İşte ayrı benlik, ego bundan hiç\n            hoşlanmaz\n\n            O aslında, BEN sandığı kendisini aydınlanmış bir kişi'ye dönüştürme peşindedir.\n            Aydınlanma, aydınlanmaya çalışan bir kişi'nin başına gelebilecek en büyük hayal\n            kırıklığıdır.\n\n            - Aydınlanmayalım mı yâni!\n\n            Tasavvuf, spirutualizm, din, diyânet... Bunlardan en çok söz eden çoğu zaman en aç\n            olandır. Bırak bu işleri...\n\n            B.ak hayat ne güzel akıyor. Her an, kendi başının çâresine bakıyor. Bir sonraki anın ne\n            olacağını bilmeden yaşamak ne güzel... Tıpkı bir çocuk gibi her ihtimale açık olmak ne\n            hoş...\n\n            Bu açıklıktan korkma, onu doldurmaya çalışma. Boş ve açık kal güzeller güzeli"
            }
          ]
        }
      },
      "id": 202103032358
    },
    {
      "article": {
        "header": {
          "date_value": "3 Mar 2021 20:53",
          "title": "GÜZEL YÜZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156301745_259231542457593_56773868471672414_n_17962200562383997.jpg"
        },
        "main_article": {
          "quotes": [
            {
              "type": "baslik",
              "text": "GÜZEL YÜZ"
            },
            {
              "type": "metin",
              "text": "[GÜZEL YÜZ]\n            \"H-s-n\" kaynağı, güzellik biriktiriyor. \"ihsân: güzel yapmak\" ve\n            \"muhsîn:güzel yapan\" aşk kokuyor.\n\n            İnsanın içindeki kitaptan işte bu güzel koku yayılıyor:\n\n            Muhsîn olarak (varlığının Hakk'a ait olduğu müşahadesiyle) vechini (âşikâr olan\n            varlığını)\n            Allah’a teslim edenden (yani Allah esmâsının bir zuhûru olarak var göründüğünün, zatının\n            hiç bir zaman varolmadığının idrâk ve irfanı ile vahdete, kendinden şâhid olandan) ve\n            hanîf olarak (tanrı kabulsüz) İbrahim’in milletine tâbi olanın din anlayışından daha\n            güzeli ne olabilir ki! Allâh, (böyle olan) İbrahim’i Halîl (gerçek dost) edindi.\n\n            Semâlar (bilinç) ve arzda (madde) olan ne varsa Allâh (Esmâ ül Hüsnâ’sının işaret ettiği\n            manâların açığa çıkması, sıfat tecellîsi) içindir. Allâh, şeyleri Esmâ’sından yaratmış\n            olması sonucu Muhît’tir, herşeyi çepeçevre kuşatır (kendiyle doludur, vücûd\n            O'nundur.)\n            [Nîsâ:125-126'dan]\n\n            Manâ gözetenlerin kıblesi sabır’dır. Sûrete tapanların kıblesi taştan yapılan sûret.\n            Bâtın âleminde oturanların kıblesi Tanrı’dır; yüzü her yerde. Zâhire tapanların kıblesi\n            güzel, kadın yüzü. Ârifin kıblesi vuslat nûrudur. Sivrilen aklın kıblesi ise hayâl...\n\n            Şems ü mâh zâtındır görünen bu âlem içre\n            Nur cemâlinden başka bir ihsânı neylerim"
            }
          ]
        }
      },
      "id": 202103032053
    },
    {
      "article": {
        "header": {
          "date_value": "3 Mar 2021 20:07",
          "title": "YA EV•DE YOKSA(M)",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156279043_431283708097585_1875981350150136558_n_17852702087511813.jpg"
        },
        "main_article": {
          "quotes": [
            {
              "type": "baslik",
              "text": "YA EV•DE YOKSA(M)"
            },
            {
              "type": "metin",
              "text": "[YA EV•DE YOKSA(M)]\n            \"Bu kargaşada aradığını bulabildin mi bari?” diye sordu kapıdan kafasını uzatan.\n            “Bırak aradığımı bulmayı gâlibâ ne aradığımı da unuttum!” dedi çâresiz bir halde içerde\n            kalan.\n\n            Bir tek bunu hatırlıyorum:\n\n            Borcun iyisi, vermek\n            Derdin iyisi, ölmek\n\n            Kimde yaşandığını fark eden, \"Abdullah\" kimliğinde görünüyorken, o ismi\n            verenin kimliksizliğinde uyanıverir ve güneşi ilk defa kendi olarak görür..."
            }
          ]
        }
      },
      "id": 202103032007
    },
    {
      "article": {
        "header": {
          "date_value": "3 Mar 2021 08:10",
          "title": "SONSUZLUK ANISI ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156363781_288798059253780_7866628789669686974_n_17881045850123822.mp4"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI ∞"
            },
            {
              "type": "metin",
              "text": "[SONSUZLUK ANISI ∞]\n            İçinde, nesnelerin ve olayların, çok ve çeşitli olarak var gibi göründüğü, zaman ve\n            mekan olarak genişlediğinde bütün deneyimleri içinde taşıyabilecek kadar büyüyebilen,\n            aslında yersiz ve zamansız şeyi \"nokta\" yapan nedir peki?\n\n            Elbette düşünce (iç duyu) ve algılar (dış duyu) yani zihnin işleri.\n\n            Bir önceki oyunda geçen \"Bir Dakika\"nın içeriğinin bilinebilmesi için, bir\n            zihin aracılığıyla bölünerek açığa çıkarılması gerekir.\n\n            Düşünce ve algı zihindir, düşüncenin dar kanalından çekilerek bu nokta genişler ve zaman\n            olarak görünür. Algıların dar kanalından çekilerek bu nokta uzay-mekan olarak büyütülür.\n\n            İşte zaman ve mekan, bu boyutsuz noktadan düşünce ve algılar aracılığıyla açığa çıkar.\n\n            Farkındalığın bu boyutsuz mevcudiyetinde, tüm deneyimlerimiz ayırt edilemeyecek şekilde\n            bir araya toplanmıştır.\n\n            Fakat düşünce ve algı bu \"bir dakika\" noktasından genişledikçe, çeşitlilik\n            büyümeye ve dallanmaya başlar, tıpkı bir ağacın çekirdekten kendini doğurması, dallanıp\n            budaklanarak genişlemesi gibi...\n\n            Her dal daha fazla çeşitlilik, daha fazla karmaşıklık ve dolayısıyla belirgin bir\n            ayrılık yaratır.\n\n            İşte bu sürecin sonucu, her birimizin şu anda sahip olduğu deneyimdir.\n\n            Her can, tek bir boyutsuz bilincin, bu yoğunlaşmış özünden çıkmıştır.\n\n            Her birimiz, görünüşte çeşitlilik gösteren, düşünce ve algı kaleydoskopu aracılığıyla\n            ayrılan \"aynı\" canız.\n\n            Sadece biz, göreceli olarak konuşursak sonlu zihinlerimizin her biri, ayrılmaz bir bütün\n            olmaktan vazgeçmeden, sayısız düşünce ve algı şeklinde görünür.\n\n            Dolayısıyla her insan, sonsuz bilincin sonsuz zihnindeki (akl-ı küll) bir düşüncedir;\n            sonsuz ve bölünmez doğasının gizliliği (bâtın) görünürdeki çokluğu ve çeşitliliği\n            (zâhir) tarafından asla ifşâ edilmez.\n\n            Biz, tam anlamıyla birbirimiziz.\n\n            Her birimiz var olan tek zihnin, ebedi sonsuz öz-bilincin dış yüzü veya\n            nesneleştirilmesiyiz, her şeyin bir şeyiyiz.\n\n            Hepimiz aynı bilincin aynalarıyız\n\n            Hatırla o ânı... Ezel kaleminin mürekkebi kurumadan, her birimiz aynı hokkadaydık. Şimdi\n            de her birimiz aynı mürekkep izini taşıyoruz\n\n            Yol boyunca gördüğün yüzlerin her biri, diğerinin izinden...\n\n            Hayat, okuma bilmeyeni sıkar ve okuma, muhabbetle tamâm olup durur vesselâm"
            }
          ]
        }
      },
      "id": 202103030810
    },
    {
      "article": {
        "header": {
          "date_value": "3 Mar 2021 03:09",
          "title": "SONSUZLUK ANISI 23",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156366078_433330837990482_5499954908033603056_n_17910557461651470.mp4"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 23"
            },
            {
              "type": "metin",
              "text": "[SONSUZLUK ANISI 23]\n            Sabırla kendi gerçeğini bekleyenlerle, kendi kitabımızı okumaya devâm ediyoruz:\n\n            Bu kitabın şeffaf sayfaları, özü itibariyle boştur ve boş haliyle nesnellikten yoksundur\n            ve bu nedenle, her bir kişinin hayatının üzerine çizildiği şeffaf sayfaları ayırt edecek\n            hiçbir şey yoktur.\n\n            Öyleyse kitabı yeniden katlayalım, artık herkesin hayatı aynı şekilde geçecek... Ki\n            böylece herkesin çizimleri aynı kağıt üzerinde olsun.\n\n            Nihayet herkesin hayatının bütün içeriğinin üzerine çizildiği tek bir şeffaf kağıda\n            sahibiz.\n\n            Ne vakit \"şimdi\" olsa o hemen \"burada\" yer alır. Yani\n            \"şimdi•burada\" nın daima çakıştığına dikkat edin.\n\n            Dolayısıyla, bu tek sayfanın konumlandırıldığı sonsuz an, aynı zamanda herkesin\n            deneyimlerinin gerçekleştiği \"buradaki\" yerin aynısıdır.\n\n            Şimdi sadece bir adım daha atmamız gerekiyor.\n\n            Bütün insanların hayatının bütün içeriği, şimdi ve buradanın temsili olan tek bir şeffaf\n            kağıda çizilir. Bununla birlikte, burası uzayda bir yer değildir ve şimdi zamanın bir\n            anı değildir ve bu nedenle de boyutu yoktur.\n\n            Öyleyse hayal gücünüzde, üzerine herkesin hayatının tüm içeriğinin çizildiği bu şeffaf\n            sayfayı alın ve bir dakikalik bir nokta kalana dek küçültün.\n\n            \"Bir dakikalık noktadan\" daha ileri gitmeyeceğim çünkü boyutları olmayan bir\n            şeyi hayal edemeyiz veya düşünemeyiz.\n\n            Ama lütfen bu küçük noktanın, içinde gelmiş geçmiş her insanın yaşamının bütün\n            içeriğinin yoğunlaştığı boyutsuz bilinci temsil ettiğini anlayın.\n\n            Bu nokta, NOKTANIN sonsuzlugudur yani \"burada ve şimdi\" deneyimin\n            \"içinde\" gerçekleştiği mekânsız mekân ve zamansız zamandır.\n\n            DEVÂM EDİYOR"
            }
          ]
        }
      },
      "id": 202103030309
    },
    {
      "article": {
        "header": {
          "date_value": "3 Mar 2021 02:56",
          "title": "SONSUZLUK ANISI 22",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 22"
            },
            {
              "type": "metin",
              "text": "[SONSUZLUK ANISI 22]\n            Oyunu yorumlamaya devam ediyoruz:\n\n            Aslında, ebedi şimdiyi ortaya çıkaran ve onu zamanda parça parça gösteren, \"Böl,\n            parçala, yönet\" parolasıyla sınırlı zihindir\n\n            Şimdi, her biri bir sandalyede oturan insanlarla dolu bir odada oturduğunuzu hayal edin\n\n            Bedenin, zihinde deneyimlendiğine dikkat edin (yani bu bir duyum ve algılama\n            deneyimidir) ve bu nedenle beden, çizimler kitabının bir parçasıdır\n\n            Öyleyse, sandalyelerde oturan bedenler olmadığını, bunun yerine her sandalyede bir kitap\n            oturduğunu, her bir kağıdın üzerinde kişinin hayatındaki bir anı temsil eden birer çizim\n            içeren, sayısız sayfadan oluştuğunu hayal edin\n\n            Her birinin üzerinde çizimlerimizin yer aldığı sayfanın açık, şeffaf, boş olduğuna, bu\n            nedenle bir sayfayı diğerinden ayıracak hiçbir şey olmadığına da dikkat edin.\n\n            Çizimler çok sayıda ve renkli olmasına rağmen sayfalar birbirinden ayırt edilemez.\n\n            Farkındalığın arka planı her zaman aynı ayırt edilemez, bölünemez tıpkı bütün\n            deneyimlerin ortaya çıktığı mekanda yer kaplamayan boşluk gibi: öz farkındalık\n\n            Öyleyse şimdi kitabınızı, tüm içeriği tek bir şeffaf sayfada yer alacak şekilde\n            katlayın, daraltın; her çizim üst üste gelecek ve hayatınızda şimdiye kadar yaşadığınız\n            her deneyimi içeren yoğun ve katmanlı bir görüntü oluşturacak.\n\n            Artık her sandalye için bir tane olmak üzere, her biri, her bir kişinin hayatının tüm\n            içeriğini temsil eden sayısız şeffaf sayfa var.\n\n            Gerçekte sandalyeler, oda, bina ve dünyanın kendisi de zihinde(n) yapılmıştır ve bu\n            nedenle şeffaf sayfalardaki çizimlerin bir parçası olmalıdır ancak bu benzetme oyununu\n            kırılma noktasına kadar genişletmek istemiyorum!\n\n            Öyleyse, her biri, her bedenin oturduğu sandalyede bulunan sayısız şeffaf sayfa\n            görüntüsünde kalalım.\n\n            Her bir kişinin deneyiminin gerçekleştiği anın \"aynı şimdi\" olduğuna dikkat\n            edin. Öyleyse sandalyelerden sayısız kağıt parçalarını alın ve bunları birbirinin\n            üzerine koyun, bu aslında çizimlerin tasvir ettiği hayatların aynı ebedi şimdide\n            gerçekleştiğini temsil eder\n\n            Şimdi yine tek bir kitabımız var ancak bu sefer kitabın her sayfası, tek bir kişinin\n            hayatının bütün içeriği, tıpkı daha önce her bir bireyin hayatı için, bir kitabımız\n            olduğu gibi.\n\n            •••"
            }
          ]
        }
      },
      "id": 202103030256
    },
    {
      "article": {
        "header": {
          "date_value": "3 Mar 2021 01:44",
          "title": "SONSUZLUK ANISI 21*",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/155843291_1430195030664204_7316297948090730941_n_18092703580242131.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 21*"
            },
            {
              "type": "metin",
              "text": "[SONSUZLUK ANISI 21*]\n            Birlikte bir oyun oynayalım mı?\n\n            Şu andaki deneyiminiz her neyse onu bir kağıda çizmenizi istesem?\n\n            Unutmayın ki bütün bildikleriniz bir deneyim ve bütün deneyimler zihinden ibâret yâni\n            düşünmek, hissetmek, hayal etmek, hatırlamak, duymak, görmek, dokunmak gibi...\n\n            Zihnin arka planı ve özü şeffaf farkındalıktır, bu yüzden çizdiğiniz kağıt parçası\n            saydam plastik, aydınger, parşümen kağıdı gibi şeffaf olsun.\n\n            Bir parça şeffaf kağıdı, hayalinizde canlandırın ve mevcut deneyiminizi çizin.\n\n            Bir şekilde, düşünme, hissetme, algılama, görme, duyma, hayal etme, tatma, koklama ve\n            hatırlama gibi mevcut deneyimleri aktarabilecek semboller yapabileceğinizi düşünün\n\n            Çiziminiz kendi çapında, soyut dışavurumcu Jackson Pollock* tarzı oldu mu?\n\n            Şimdi o çizimi bir kenara koyun ve başka bir şeffaf sayfa çıkarın.\n\n            Dün yaşanan deneyimi çizin ve ilk sayfanın yanına koyun: başka bir mini Pollock.\n\n            Üçüncü bir sayfa çıkarın, önceki gün yaşanan deneyimi çizin ve ikinci sayfanın yanına\n            yerleştirin.\n\n            Ve önceki gün, önceki gün ve önceki gün…\n\n            Ve bu kağıtları uzun bir çizgi halinde yayın, her sayfa hayatınızdaki bir günü temsil\n            eder\n\n            Her sayfada, o günkü deneyiminizin içeriğinin bir çizimi vardır ve hayatınızdaki zaman\n            çizgisini temsil edecek şekilde yanyana dizilirler.\n\n            İlk deneyimlerinizi temsil eden çizimlerde, şeffaf sayfada yüzen birkaç çizgi ve nokta\n            vardır.\n\n            Oysa yaşınız ilerledikçe daha karmaşık hale gelirler; bazen karanlık ve yoğundurlar,\n            bazense daha renkli ve hafiftirler\n\n            Bilemiyorum farkettiniz mi?\n\n            Bu çizimlerde temsil edilen deneyimlerin her biri gerçekleştiği esnâda şimdi idi oysa\n            sadece tek bir \"şimdi\"yi deneyimledik!\n\n            Şimdi bir deneyim!\n\n            Bu nedenle, çizimleri sırayla düzenlemek uygun değildir\n\n            Öyleyse tüm çizimlerinizi alın ve üst üste koyun, her biri hayatınızın bir gününü veyâ\n            anını temsil eden şeffaf bir sayfada, bir dizi çizim oluşturun\n\n            Çizimler sırayla değil kitapta olduğu gibi paralel olarak üst üste dizilir\n\n            Şimdi, ebedî olarak aynı anda mevcut olan hayatımızın hikayesine erişmek için, her\n            seferinde bir sayfa okumalıyız\n\n            Bu nedenle, zihin açısından bakıldığında, olayların, hayatlarımızda zaman (lineer çoklu\n            sayfa) içinde gerçekleştiği görülür..."
            }
          ]
        }
      },
      "id": 202103030144
    },
    {
      "article": {
        "header": {
          "date_value": "2 Mar 2021 23:30",
          "title": "O İRFAN AYNASINDA O",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156277798_130274945598642_4324128241823724838_n_17902669069761245.mp4"
        },
        "main_article": {
          "quotes": [
            {
              "type": "baslik",
              "text": "O İRFAN AYNASINDA O"
            },
            {
              "type": "metin",
              "text": "[O İRFAN AYNASINDA O]\n            Bir zanna sahip oldun\n            Seni ayrı bir sen sandın\n\n            Halbuki sen olamazsın\n            Hiç olmadın\n            Ne sendin ne sensin\n\n            Zâten sen sen olaydın\n            Rabb'tın çünkü\n            İkinin ikincisi mi!\n            Bırak bu zannı\n\n            Şaşının iki şişesi bir\n            İki şeyin biri kaldın\n\n            Varlıkta hiç fark yok\n            İkiniz•de aydın\n\n            Ne senden ayrılan var\n            Ne sen ondan ayrıldın\n\n            Sen ki bilmezlik ettin\n            Yabancılık sözü ettin\n            Böylece serteldin\n            Cehlin gidince narin kaldın\n\n            Ayrılığın vuslat\n            Vuslatın ayrılık\n            Böyle hoş oldun\n\n            İki şey varsa şayet\n            Yakınlığın uzaklık\n\n            Aklı bırak batsın\n            Keşfin nur anlayışla baksın\n\n            Tâ ki gitmesin o\n            Geldiğin yere bak\n\n            Sakın hâ Allah'a\n            Ortak koşmayasın\n            Ki düş•ersen şirke\n            Düş•müş kalırsın!\n\n            Vallahi arada ne bir perde var ne de bir mâni; sadece \"kendini bilmezlik\"\n            cehâleti...\n\n            Ayaklarını hiç görmemiş, fark etmemiş bir adam olsun ama yine de vücûdu ileri geri\n            hareket ediyor.\n\n            Nasıl oluyor da oluyor diye merâk etmeye başlıyor.\n\n            Veee \"aşağıya bakması\" işâret edildiğinde\n\n            Bir kez ve sonsuza kadar tanıyor ve anlıyor...\n\n            İnsan, kendi özüne doğru, derin, keskin, tek bir b.akış değilse ya nedir güzeller güzeli"
            }
          ]
        }
      },
      "id": 202103022330
    },
    {
      "article": {
        "header": {
          "date_value": "2 Mar 2021 06:29",
          "title": "SONSUZLUK ANISI 20",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153086412_284862676331697_6113590484158345398_n_17872648184234196.mp4"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 20"
            },
            {
              "type": "metin",
              "text": "[SONSUZLUK ANISI 20]\n            Cenâbı Şâh-ı Velâyet dilinden döküldüğü gibi:\n\n            \"El-ân ke-mâ-kâne:\n            O, her zaman şimdi olduğu gibi\"\n\n            Özümüz olan aslî varlığımız her zaman aynı saf hâlindedir.\n\n            Bir noktada bu sezgi, bizim yaşadığımız ve hissettiğimiz bir deneyim haline gelir ve\n            böylelikle \"ölüm korkusundan\" ve ayrı benliği, sonlu zihni karakterize eden\n            \"eksiklik\" hissinden kurtuluşu berâberinde getirir\n\n            Bununla birlikte, BEN dediğimiz şeyi göründüğü gibi değil, kendi varlığımızı olduğu gibi\n            bilmemizin, doğal huzuru ve tatmîni de gelir ki bu tam huzur, kendimizde, kendimiz\n            olarak varlığımızın doğal esansıdır\n\n            Esâsen BEN-İM olduğum şey ebediyen mevcuttur. Ben bir yerden gelmedim hiçbir yere de\n            gitmiyorum. Ne bana bir şey eklendi ne de benden bir şey çıkarıldı.Hiçbir deneyim beni\n            çoğaltmaz veya azaltmaz. Ben zâten tam, bütün, eksiksiz, mükemmel olanım\n\n            Aslında olduğum şey her zaman aynı durumda;\n            Saf ve bozulmamış\n\n            Ben, asla zarar görmedim, lekelenmedim, deneyimlerle eskimedim. Ben doğmadım ve\n            ölmüyorum\n\n            Sanki kendi kitabımızdan Sure-i İhlâs okunmuş gibi değil mi?\n\n            Bil ve bildir ki O (senin hakikatın olan) Allah EHAD'dir (mutlak tek bir vücud;\n            varlığın ötesinde değil diğer-başka-öteki ayrı kavramları geçersizsdir)\n\n            (O) Allah SAMED'dir (Tam, ihtiyaçsız... som, gayrı kavramna mutlak kapalı, yani\n            kendiyle dolu gayrı yok... başlaması bitmesi olmayan daim, mutlak var)\n\n            (O) lem yelid'dir (doğurmamış kendinden ikinci bir varlık zuhura gelmemiş) ve lem\n            yuled'dir (doğurulmamış kendisi ikinci bir varlıktan zuhura gelmemiş çünkü\n            EHAD-SAMED; gayrı-ikileyeni, eksiklik sözkonusu olmayan)\n\n            Ve O’na hiçbir küfuv (denk, benzer) olmadı (ihata ve idrak edilemez! Bilmek çerçeve\n            içine almaktır, onu çerçeve içine alacak ikinci yoktur bu yüzden bilinmez, bilir!)\n\n            Benem ol dâim ü bâkî\n            Göründüm sûretâ insân\n            [Cenâbı Eşrefoğlu]\n\n            Sırr ile bana içimden söylenir\n            Mısrıyâ ben doğmazam ben ölmezem\n            [Cenâbı Mısrî]\n\n            Yegâne Hayy (Tek Yaşayan) ve Bâkî (Geriye kalan) olduğu sadâsı, kendi derûnundan eksik\n            olmaz olur\n\n            Yer.çekiminden kurtul.an\n            Güneşin hiç batmadığını\n            Zamandan ân'a geçen\n            Geçenlerin bir bir geçtiğini\n            Kendinden, kendi olarak bilir\n\n            Söz burada inceldi ha koptu ha kopacak:\n\n            KUL(HU)VALLA-HÛ-EHÂD\n\n            Anla daaa!"
            }
          ]
        }
      },
      "id": 202103020629
    },
    {
      "article": {
        "header": {
          "date_value": "2 Mar 2021 02:50",
          "title": "FITRAT MEKTUBU 3",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/155553567_3474967126061244_7923595985362842184_n_17896118656839952.jpg"
        },
        "main_article": {
          "quotes": [
            {
              "type": "baslik",
              "text": "FITRAT MEKTUBU 3"
            },
            {
              "type": "metin",
              "text": "[FITRAT MEKTUBU 3]\n            Aşk ile okunmaya devâm:\n\n            Sen Süleymân-ı zamanken nâr ü hâk, âb u yele\n            Tekne bil dâim vücûdun kaptırıp verme sele\n            Ahsen-i takvim bu demdir, bir daha geçmez ele\n            Ol sırât-ı münhariften yoktur elbet erzeli\n\n            Lâ Nebî İLLÂ MUHAMMED Lâ Velî İLLÂ ‘ALÎ\n\n            Kendinde toplanan dört unsura hâkim olan Süleymân’ın güncel versiyonu olma imkânı sen\n            iken, varlığını bir tekne bil ve akıp giden dünya (zaman-mekan dualite) seline\n            kaptırmayasın. İnsan doğmak bir şans değil bir fırsat ki en güzel yaradılış ve\n            potansiyel sendedir, “şimdi ve burada” bu nefestedir ki geçen bir daha ele geçesi değil.\n\n            Doğru gitmeyen, bir tarafa sapan bozuk yoldan (ikilik-kişilik-ayrılık) daha alçak ve\n            fenâ yol bulunmaz.\n\n            Her enbiyâdan görünen O, her evliyâdan görünen yine O!\n\n            Gülistân-ı Aşk’a dâhil ol da gül der solmadan\n            Murg-u Ankâ uçmadan, ol Kâf’a toprak dolmadan\n            Ölmeden öl! Âkıbet “Küntü türâba” olmadan\n            Tut hazır ALLAH uzatmışken sana burda eli\n\n            Lâ Nebî İLLÂ MUHAMMED Lâ Velî İLLÂ ‘ALÎ\n\n            Aşkın gül bahçesinde olanlara katıl da [Fecr:29’dan] gül topla gül-e birik(tir) vaktin\n            geçmeden.\n\n            Anka (Simurg) kuşu (ruh) uçmadan Kâf dağı (Beden) toprak altında kalmadan ikilikten,\n            kişilikten geç ölmeden ölümü öldür, korkuyu korkut ki sonun: “keşke toprak olaydım”\n            olmadan [Nebe:40’dan] Allah sana “şimdi ve burada” elini uzatmışken BEN KİMİM? cevabını\n            kendinden vererek tut kendine uzanmış kendi elini:\n\n            Her enbiyâdan görünen O, her evliyâdan görünen yine O!\n\n            Tamamı ve devâmı için\n            umutrehberi.com"
            }
          ]
        }
      },
      "id": 202103020250
    },
    {
      "article": {
        "header": {
          "date_value": "1 Mar 2021 23:54",
          "title": "FITRAT MEKTUBU 2",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156081079_1068647480306153_1195742503173394543_n_17886718241031778.jpg"
        },
        "main_article": {
          "quotes": [
            {
              "type": "baslik",
              "text": "FITRAT MEKTUBU 2"
            },
            {
              "type": "metin",
              "text": "[FITRAT MEKTUBU 2]\n            Devrimiz kaldığı yerden devâm ediyor:\n\n            \"Lâ fetâ\" nın sırrının ifhâmıdır bil \"Zülfikâr!\"\n            \"Allemel esmâ\" rumûzu \"üscüdû\" dan âşikâr\n            Bin isim zâhirde amma bir müsemmâ yâdigâr\n            \"Küllü şey’in hâlik illâ veche\" nin de tevili:\n\n            Lâ Nebî İLLÂ MUHAMMED Lâ Velî İLLÂ 'ALÎ\n\n            Hak Nebi sözüdür: \"Lâ fetâ illâ 'Alî ve lâ seyfe illâ zülfikâr\" Hiçbir\n            yiğit yok ancak Alî sırrını devâmındaki \"hiçbir kılıç yok ancak Alî'nin\n            kılıcı\" Zülfikar sözünden bilinir. [Bakara:31'den] Bütün isimler yüklenince\n            \"Üscudû: Âdem'e secde edin\" emri geldi ve sırrın üstü açılmış oldu\n            [Bakara:34'den]\n\n            Kaşların mihrâbına geldi hitâb-ı üscudû\n            Ol melâik zümresine oldu fermân iptidâ\n\n            Görünürde çokluk-çeşitlilik kinâye olarak \"bin isim\" görünüyorsa da türlü\n            isimle isimlendirilen, işaret dilen tek \"bir\" vardır.\n\n            Her şey (bütün değil parça oluşu itibarıyla) yoktur sadece O’nun vechi (mevcuttur) Hüküm\n            O’nundur... O’na (hakikatiniz olan Esmâ mertebesinin farkındalığına) döndürüleceksiniz.\n            [Kasas:88'den] işâretiyle kaynağa dönülürse görülür ki:\n\n            Her enbiyâdan görünen O, her evliyâdan görünen yine O!\n\n            Dikkat et HAK beş teni bir baş ile izâh eder\n            Lâ ve illâ'da kalırsan hâlini berzâh eder\n            Nârı İbrâhîm’e cennet, Nemrud’a düzâh eder\n            Kurtulur her bir belâdan kim ki söyler bir \"Belî!\":\n\n            Lâ Nebî İLLÂ MUHAMMED Lâ Velî İLLÂ 'ALÎ\n\n            Hak beş eri, tendeki beşeri bir baş ile temsil eylemiş (insanı göstermeye vesikalık\n            fotoğrafta bir baş yetiyor) O da değil bu da değil (neti neti) veya \"sadece O başka\n            değil\" tenzih ve teşbihde kalırsan köprüde kalmış \"hem o hem bu ne o ne\n            bu\" menziline varamamış olursun.\n\n            Ateşi İbrahim idrâkine cennet (birlik), Nemrûd idrâkine cehennem (ayrılık) eyler. Kim ki\n            rabbini kabul eder, merkeze bağlandığını rabıtasını bilir elest meclisindeki ahdini\n            [Arâf:172'den] tâzeler artık her belâdan kurtulmuş olur kim ki söyler:\n\n            Her enbiyâdan görünen O, her evliyâdan görünen yine O!\n\n            İŞİTECEK KULAĞI OLANLAR İÇİN DEVÂM EDİYOR..."
            }
          ]
        }
      },
      "id": 202103012354
    },
    {
      "article": {
        "header": {
          "date_value": "1 Mar 2021 23:07",
          "title": "FITRAT MEKTUBU 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/155105321_839406939973850_5548956588417283717_n_17926973098515629.jpg"
        },
        "main_article": {
          "quotes": [
            {
              "type": "baslik",
              "text": "FITRAT MEKTUBU 1"
            },
            {
              "type": "metin",
              "text": "[FITRAT MEKTUBU 1]\n            İnsanın yaratılışında var olan, mayâsında hazır bulunan huy, tıynet ve mizaç için pek\n            münâsip bir kıvâm: \"fıtrat\"\n\n            İmdî şiirin öz ahengine kıymadan, üzeri kapalı kalması muhtemel kavramlara dâir basit\n            işâretlerle bir güzele gönül verelim:\n\n            Kâinatta tâ ezelden bir muammâdır döner\n            Ol muammâ künhüne her kim ki âmâdır, döner\n            Asl-ı hilkat bir fitildir sâde lem'âdır döner\n            Katre-i âb içre buz, kar, çığ, buhar bak müncelî\n            Lâ Nebî İLLÂ MUHAMMED Lâ Velî İLLÂ 'ALÎ\n\n            Eksi Sonsuz'dan beri evrende, bir bilmece devreder durur. Bu bilmecenin gerçeğini\n            göremeyen kör gibi döner durur zaman mekan dolabında. Yaradılışın aslı bir fitildir ki\n            sâdece parıltısı döner dolaşır, kendi durur! İyi bak, bir su damlasının içinde buz, kar,\n            çığ, buharı apaçık parlıyor.\n\n            Her enbiyâdan görünen O, her evliyâdan görünen yine O!\n\n            Ehadiyetten çıkan \"mum\" zulmeti nûr eylemiş\n            Can verip emvâta birden nefha-i sûr eylemiş\n            \"RABBî erinî\" söyleyen her sîneyi Tûr eylemiş\n            Kâh Mûsâveş bayılmış, kâh ayıp olmuş deli\n            Lâ Nebî İLLÂ MUHAMMED Lâ Velî İLLÂ 'ALÎ\n\n            Mutlak birlikten yanan çerâğ, karanlığı nûr eylemiş. Sûr'a nefes verilmiş ve\n            böylece ölülere can verilmiş. [Arâf:143'den] \"Bana kendini göster\" diyen\n            her sîneye kelâmını indirmiş, devrini tamam eyleyip TÛR (Hz. Mûsâ’nın vahiy ve tecellîye\n            mazhar olduğu dağ, Tûr-ı Sînâ yâni ilâhî feyiz ve tecellîlerin müşâhede edildiği yer)\n            Kâh Mûsâ gibi bu hitâbı duyunca kendinden geçmiş kâh kendine gelmiş ve câzibeye\n            kapılmış.\n\n            Nuh Necîyullah olup bir zümreyi tathîr eder\n            Batn-ı Meryem içre bak \"nefahtün\"ü takrîr eder\n            Kerbelâ'da kıssa-ı İsmâil'i tefsîr eder\n            Anla kim Kurân-ı nâtık! Sez şu rûh-u İncil'i\n            Lâ Nebî İLLÂ MUHAMMED Lâ Velî İLLÂ 'ALÎ\n\n            Allah'ın kurtardığı Nuh Nebî olup bir topluluğu temizler. Safiyullah olmuş bir\n            kabuğun derinliklerine, ilk yaratılışta üflediği nefesi yerleştirir.\n\n            Büyük kurban (zıbh-azîm) İsmâil makamını Kerbelâ'da Hüseyin ile tefsîr eder, bu\n            gerçeği açığa çıkarır. Sessiz kitap Kurân ise ikiz kardeşi olan canlı kitap insândır.\n            Ene nâtıku'l Kurân (Konuşan kitabım) buyuran Cenâbı Şâhı Velâyetin hakikatini anla\n            da İncil'de müjdelenen ruhu böylece sezersin: Allah Allah! Baba Bismillahın bâ’sı:\n            Oğul Zıbh-i Azim’in manâsını anlayan anladı.."
            }
          ]
        }
      },
      "id": 202103012307
    },
    {
      "article": {
        "header": {
          "date_value": "1 Mar 2021 22:19",
          "title": "TÂZE HİSSİYÂT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/156411479_810617176190208_4210268119329509976_n_18048639532303599.mp4"
        },
        "main_article": {
          "quotes": [
            {
              "type": "baslik",
              "text": "TÂZE HİSSİYÂT"
            },
            {
              "type": "metin",
              "text": "[TÂZE HİSSİYÂT]\n            Cennetten süzülmüş ama henüz söze düşmemiş bir şiir âhengi birikiyor içimde...\n\n            Karşısına geçecek \"bir ayna\" olsa tastamam yansıyacak oysa...\n\n            Karardıkça kararmaz ya...\n            İşte sızıyor sonsuz güneşin\n            Sonlu güne ilk ışıkları:\n\n            Ey cân,\n            sen her zaman olmak istediğin şeysin...\n\n            Aslâ başka bir şey olmadın...\n\n            Ve hiçbir zaman da başka bir şey olamazsın!\n\n            Âh değerini \"Bir\" bilsen\n            Bir•den bilsen...\n\n            Şeylerde, ilişkilerde, faaliyetlerde\n            yaranmaya çalıştığın \"ikinci\"lerde\n            arayamazsın artık değerini...\n\n            Güneş battığı yerden doğunca\n            \"İnsan\" bilinirmiş boylu boyunca\n\n            Güzeller güzeli.."
            }
          ]
        }
      },
      "id": 202103012219
    },
    {
      "article": {
        "header": {
          "date_value": "1 Mar 2021 05:59",
          "title": "SONSUZLUK ANISI 19",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153943526_936728963801902_4947000666484463917_n_17896740301868177.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 19"
            },
            {
              "type": "metin",
              "text": "[SONSUZLUK ANISI 19]\n            \"Ben, şimdi düşündüm de...\"\n\n            Düşündüğünü şimdi farkettiysen, bir şeylerin bu olaydan önce burada olması ve bu eylem\n            için zemin teşkil etmesi gerekmez mi?\n\n            Hep \"şimdi ve burada\" olandan başkasına \"Ben\" demeyesin...\n\n            Zâten, her zaman mevcut olan temel varlığımız gibi, sınırsız farkındalık da\n            \"Ben-im\" bilgisi olarak her zihinde parlar. Öyle ki bu bilgi,\n            \"şimdi\" olduğu gibi zamanda ve \"burada\" olduğu gibi mekanda ortaya\n            çıkar.\n\n            Bu tıpkı \"Ben-im\" bilgisinin, sınırlı zihnin-ayrı benliğin, saf bilincin\n            bölünemez temel gerçekliğine geri dönüşü yolunda geçmesi gereken \"ana kapı\"\n            olması gibidir.\n\n            Yani \"burada ve şimdi\" bütün deneyimlerin ortasında parlayan bir işaret\n            fişeği, zihnin zamandan ebediyete ve mekandan sonsuzluğa geçtiği gizli bir kapıdır.\n\n            Yolculuğun geçtiği tek yer ekran olmasına rağmen ekran, filmdeki karakterlerin çıktığı\n            yolculuğa aslâ çıkmaz.\n\n            Mekan ve zamanın ortaya çıktığı alan, sonsuz bilinçtir ama sonsuz bilinç mekan ve\n            zamanda asla ortaya çıkmaz.\n\n            \"Burada ve şimdi\" sınırsız bilincin, sınırlı zihinle kesişimidir.\n\n            Bu nedenle, ne kadar yaşlansak da hiç yaşlanmadığımıza dair hissiyatımız o kadar\n            gençleşir. Bu yüzden \"yaşlı\" değil \"kıdemli genç\" denmesini tercih\n            ederiz.\n\n            Yaşlandığımız inancı, \"her zaman aynı\" kişi olma deneyimimizle çelişiyor gibi\n            görünüyor.\n\n            Ölüm zamanı! yaklaştıkça giderek daha derinden hissetmeye başlarız ki:\n\n            Ne kadar garip. Her zaman aynı kişi olduğumu hissediyorum. Ben, on yaşında bir kız veya\n            oğlaken olduğumla aynı kişiyim. Gerçekten yaşlanmıyorum. O zamanlar olduğum şey ne ise\n            şimdi olduğum şey de o.\n\n            İşte bu sezgi, hakikatin zihne girip ona bir gerçeklik izini, SONSUZLUK ANISINI aşılayan\n            pek çok yoldan biridir. Ne var ki düşünce işi mantığa bürüyecek ve hemen bu sezgiyi\n            kovalayacaktır.\n\n            Kendinin bilincinde olan benliğin sınırlarını aşma ihtiyacı, ruhun başta gelen\n            taleplerinden biridir.\n            [A. Huxley]\n\n            Artır Allah'ım daha artır\n            N'olur hayretimi artır ki\n            Aklım boğulsun içinde"
            }
          ]
        }
      },
      "id": 202103010559
    },
    {
      "article": {
        "header": {
          "date_value": "1 Mar 2021 02:55",
          "title": "SONSUZLUK ANISI 18",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/154793819_614071782775455_6330323540224154687_n_17905620319687325.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 18"
            },
            {
              "type": "metin",
              "text": "[SONSUZLUK ANISI 18]\n            Seyahat etmeyi neden bu kadar çok seviyoruz?\n\n            Oysa işin gerçeği hiçbir yere gittiğimiz yok! İçimizde bir görüntü, duyum ve algı akışı\n            hareket etse de biz görüntülerin içinden geçmeyiz.\n\n            Biz, zaman ve mekanda hareket etmiyoruz. Zaman ve mekan sanki bizim içimizde hareket\n            ediyor.\n\n            Seyahat ettiğimizde bir dizi düşünce, duygu ve algı yaşarız. Ancak bu düşüncelerin,\n            duyguların ve algıların hareket ettiği farkındalık alanı hareketsizdir.\n\n            Daha doğrusu kendi kendini renklendiren bu açık-boş alan, asla hiçbir yere gitmez.\n\n            İşte bu alanın ortak adı: \"burada ve şimdi\" dir.\n\n            Düşünceyle filtrelenince bu alan, şimdiki zaman içinde bir parça yâni \"an\"\n            gibi görünür. Tıpkı beş duyu algısına ait prizmadan süzülen bu alanın, mekan içinde\n            \"burası\" adlı bir yer olarak görünmesi gibi.\n\n            İşin gerçeği, zamanda bir an gibi görünen \"şimdi\" ve mekanda bir yer gibi\n            görünen \"burası\" ebediyete ve sonsuzluğa açılan birer penceredir.\n\n            Gerçek şimdi, tek şimdi, ebedi şimdidir. Deneyimlerin gerçekleştiği yer olan\n            \"burada\" gerçekte, farkındalığın boyutsuz varlığıdır. Bu ikisi birdir ve asla\n            hiçbir yere gitmez.\n\n            Seyahat etmeyi sevmemizin nedenlerinden biri de seyahatte yer alan hareketliliğin\n            aksine, kendimizin hiçbir yere gitmeyen sâbit unsurunun, odak noktasına getirilmesidir.\n\n            Değişenler, değişmeyeni vurgular.\n\n            Yolculuk boyunca her zaman bize eşlik eden derin huzur-rahatlama hissi, değişmeyen\n            varlığımızın huzurudur.\n\n            Asla hiçbir yere gitmediğimiz gerçeğinden doğan huzuru, tekrar tekrar tatmak için farklı\n            yerlere gitmeyi seviyoruz.\n\n            Farklı yerlere gitmeyi seviyoruz çünkü hiçbir yere gitmediğimizin bilincini tekrar\n            tekrar tatmayı ve bu farkındalığa eşlik eden huzuru hissetmeyi seviyoruz.\n\n            Ben asla bir yere gitmem.\n\n            Ben her zaman \"Ben-im\" ile aynı yerdeyim; \"burada\" denen mekansız\n            mekan ve \"şimdi\" denen zamansız zaman.\n\n            Olmuş olmuştur, olacak da olmuştur hâsılı olacak bir şey yoktur.\n            [Cenâbı Türbedâr]"
            }
          ]
        }
      },
      "id": 202103010255
    },
    {
      "article": {
        "header": {
          "date_value": "1 Mar 2021 00:13",
          "title": "SONSUZLUK ANISI 17",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/154793820_438982470856261_3151169236029275848_n_17939387761457905.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 17"
            },
            {
              "type": "metin",
              "text": "[SONSUZLUK ANISI 17]\n            Bütün deneyimlerin hakîkati olan \"farkındalık\" her zaman aynı durumdadır;\n            bölünmez, yok edilemez, açık ve parlak. Bunu iyi anlayın ve size hiçbir şey olmadığını\n            hissedin.\n\n            Sözüm ona doğduğun gün ve doğumundan hemen önceki gün, içinde olduğun hal ne ise hâlâ\n            aynı saf haldesin çünkü asıl kimliğin olan farkındalık olarak sen, hiç doğmadın.\n\n            Bedeninin ölümünden sonraki gün, sen hangi durumda olacaksan şimdi de aynı bozulmamış\n            saf ve parlak durumdasın çünkü sen yâni farkındalık aslâ ölmeyeceksin!\n\n            Sen her zaman olmak istediğin şeysin ve asla başka bir şey olmadın ve hiçbir zaman da\n            başka bir şey olamazsın!\n\n            Bu anlayışla, artık kendimizi herhangi bir deneyime karşı savunmak, olanı geri çevirmek\n            veya yaşamdan herhangi bir şekilde inzivaya çekilmek, kendimizi akışa kapatmak zorunda\n            hissetmiyoruz.\n\n            Allahumme ente's selâm ve minke's-selâm\n\n            O hâlde nerede olursak olalım güvendeyiz. Deneyimlerden etkilenmiyoruz çünkü film\n            perdeyi boyayamaz.\n\n            Hoş yine de bütün deneyimlerle yakın temâs halindeyiz vesselâm\n\n            Uyku ölümle kardeş! Boşuna dememişler\n            Uykuda ve ölümde! Zîrâ benzerdir işler\n\n            Derin uykuda olanı, ALLAH yanına alır\n            Vakti dolmayan döner! Eceli gelen kalır\n\n            \"Yok olacağım\" diye hep korkarsın ölümden\n            Sen var değilsin ki! Kim korkar bu bölümden\n\n            Uykudan ne kötülük gördün de ölümden korkarsın güzeller güzeli..."
            }
          ]
        }
      },
      "id": 202103010013
    },
    {
      "article": {
        "header": {
          "date_value": "28 Şub 2021 22:30",
          "title": "SONSUZLUK ANISI 16",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/154812700_271519241011596_8601745903824281562_n_17898133288796500.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 16"
            },
            {
              "type": "metin",
              "text": "[SONSUZLUK ANISI 16]\n            Biliyor musunuz şimdiye dek yerinizden hiç ayrılmadınız!\n\n            Asla bir yerlere gittiğimiz yok. Maceradan maceraya koşmayız, deneyimlerden geçmeyiz;\n            deneyim dediğimiz farkındalığın sonsuz varlığının, kendi kendini boyamasıdır.\n\n            Farkındalığın dâimî varlığı asla deneyimle lekelenmez, zarar görmez veya hareket\n            ettirilmez. Bozulmadan, her zaman boş-açık-parlak durumda.\n\n            Elbette zihin için, değişik haller vardır ancak farkındalık veya bilinç halleri diye bir\n            şey olamaz. Farkındalık her zaman aynı durumdadır.\n\n            Sözde uyanma ve rüya görme durumları, her zaman mevcut olan, doğası gereği rahat-huzurlu\n            olan varlığın, kendi kendini renklendirmesinden ibârettir.\n\n            Doğası gereği barış-huzur dolu selâmet yurdu olan bu farkındalığın mevcudiyeti, koşullar\n            ne olursa olsun, her zaman bütün insanlar için eşit olarak erişime açıktır.\n\n            Böyle konuştuğumuza bakmayın, dile kolay gelse de farkındalık, insanlar tarafından elde\n            edilemez veya bilinemez. Farkındalık bazen kendi faaliyetleriyle örtünse de her zaman\n            kendi başına mevcuttur ve kendi dışında ayrı-ikinci-başka bir varlık yoktur.\n\n            Çok ve çeşitli (kesret) filleri sıfatlarına, sıfatları tek zâtına perde olsa da kendinde\n            başka varlık yoktur.\n\n            Âyetel Kürsî'den bil.\n\n            Farkındalık geceleri uykuya dalmaz. Farkındalık uyuklamayla ilgili hiçbir şey bilmiyor;\n            her zaman tamamen uyanıktır. Farkındalık için, uykuda veya diğer durumlar denilen başka\n            başka haller yoktur asla bir durumdan diğerine geçmez.\n\n            Zihnin uyku olarak kabul ettiği şey, her zaman mevcut olan, tamamen uyanık, doğası\n            gereği huzurlu, kayıtsız şartsız yerine getirilmiş farkındalık arka planından,\n            düşüncelerin, duyguların, duyumların ve algıların basitçe uzaklaştırılmasıdır.\n\n            Düşünce, uykuyu farkındalığın yokluğu olarak görür ama gerçekte yokluğun\n            farkındalığıdır.\n\n            Farkındalık her zaman aynı saf durumunda; ona hiçbir şey olmuyor. Uykuda farkındalık,\n            kendini bir zihin faaliyeti olarak renklendirmeyi bırakır ve kendini açıkça ortaya\n            çıkarır ve bunun sonucunda gerçek doğamızın huzurunu tadarız.\n\n            Farkındalık kendinin farkındadır. Bu yüzden uyumayı, kendimize dönmeyi dört gözle\n            bekliyoruz!\n\n            RESÛL der: Uyumakta her insan, gözü açık\n            Ölünce uyanır o ve HAK der: Rüyâdan çık"
            }
          ]
        }
      },
      "id": 202102282230
    },
    {
      "article": {
        "header": {
          "date_value": "28 Şub 2021 06:19",
          "title": "SONSUZLUK ANISI 15",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/154876735_259543899110862_5354275778509906686_n_17889826027923092.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 15"
            },
            {
              "type": "metin",
              "text": "[SONSUZLUK ANISI 15]\n            Rüyâsız derin uyku, bir tür küçük ölümdür. Rüyâ bile olmadığı için bu halde ikilik,\n            kişilik yükü ego, tamâmen kaybolur.\n\n            Fakat rüyasız uyku çok azdır; sekiz saatlik sağlıklı bir uykuda, iki saatten fazla\n            değildir. Sadece bu iki saat bile yeniden yaşam enerjisini tazelemeye yeter. Eğer iki\n            saat rüyasız derin uyku alabilirsen sabahleyin yine, yeni, yeniden taze, capcanlı\n            olursun.\n\n            Her sabah yeniden doğarsın ve bugün yaptığın şey hayatındaki en önemli şeydir.\n\n            Hayata yeni can katılmış, insan heyecân bulmuştur. Her yeni gün, tâze bir armağan gibi\n            gelir.\n\n            Her şey yeni gelir çünkü sen yenisin ve her şey güzel gelir çünkü sen güzel bir\n            hâldesin.\n\n            Belki de bu hazırlık yüzünden \"yatağa yatmak\" hâli, kuş dilinde özel bir\n            ifâdeyle karşılanır.\n\n            Tıpkı bir geline benzeyen dervişler için, her gece yatağa abdest alarak (çeyizlenerek)\n            kalıbı dinlendirmek niyetiyle (kendine banmak) yaklaşmasına dâir:\n\n            \"Uykuya mihmân olmak\"\n\n            Misâfirlik işâreti böyle böyle anlaşılır güzeller güzeli...\n\n            Kazandık mâden-bitki-hayvân ve insan bilinci\n            Trans, uyku, rüyâ ve uyanma! Bu dört inci\n\n            Zihnin devreye girer ve başlar rüyâ faslı\n            Kimi haz kimi kâbus! Hiçbirinin yok aslı\n\n            Çünkü en son nefeste veyahut erdiğin an\n            Tam uykuda cennet ve cehennemde yok zaman\n\n            Derin uykuda kimsin? Neredesin? Bir bilsen\n            Hakîkat âleminde! Hakîkî kendinsin sen\n\n            Yere göğe sığmayan sonsuz zenginliğin tezâhürü, çakıl taşında uyuklar, bitkide rüya\n            görür, hayvanda enerji toplar ve insan ruhunda kendini bilinçli keşfe açar.\n            [K. Nukariya]\n\n            Her biri bir evren olan, kendini bilen \"hazreti insan\" vasıtasıyla, evren\n            kendisinin farkına varır ki bu ân için binlerce yıldır insana birikmedeydi..."
            }
          ]
        }
      },
      "id": 202102280619
    },
    {
      "article": {
        "header": {
          "date_value": "28 Şub 2021 02:30",
          "title": "SONSUZLUK ANISI 14",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/154300992_3536365203153662_8219613669603641076_n_18121230547175976.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 14"
            },
            {
              "type": "metin",
              "text": "[SONSUZLUK ANISI 14]\n            Rüyâsız uykuda bak! Yok olarak varsın sen\n            O esnâda nerdesin? Kimsin? Bunu bir bilsen\n\n            Böylece, filmin ekranda göründüğünü kabul etsek de artık ekranı filme, bulutu gökyüzüne\n            yapıştırmayacağız.\n\n            Rüyâsız derin uyku, renksizlik hâli temkîn, deneyimle renklenmemek olabilir ama bu\n            farkındalığın yokluğu demek değildir belki yokluğun farkındalığıdır.\n\n            Uyanma ve rüya görme durumları, farkındalığın kendi kendini renklendirmesidir; derin\n            uykudayken farkındalık tamamen uyanık kalır ama zihnin işleriyle kendini renklendirmeyi,\n            meşgûl etmeyi bırakır.\n\n            Uyanma hâlinde gördüğümüz \"bir şey olma\" deneyiminin (bir tür rüyâ)\n            çözülmesiyle orantılı olarak derin uykunun \"hiçliği\" de yavaş yavaş çözülür;\n            suda eriyen buz misâli...\n\n            Rüyâsız derin uyku, uykuya daldığımız zaman yaşadığımız yeni bir deneyim değildir bu\n            sâdece bütün deneyimlerin arka planı olarak her zaman mevcut olanın, apaçık ifşâsıdır.\n\n            Farkındalığın renksizliği, ekranın boşluğudur.\n\n            Rüyâsız derin uykuda tecrübe ettiğimiz huzur, sâdece geceleri 3-4 saatliğine erişimimize\n            sunulan bir şey değildir; kesintisiz olarak mevcuttur.\n\n            Her insan şimdi hemen uyuyabilir ve nihâyetinde gerçek doğasının huzurunu yaşayabilir.\n\n            Şu anda derin bir depresyonda, duygusal bir karmaşa içinde olsaydık bile, uykuya\n            daldığımızda bunların hepsi ortadan kaybolacak ve ânında huzuru yâni gerçek doğamıza\n            dönmeyi deneyimleyecektik.\n\n            Bu huzur ve tatmin, sâdece uykuya daldığımızda bize gelen, yeni bir deneyim değil bütün\n            deneyimlerin arka planında her zaman mevcut olan fakat nesnel deneyimlerin gürültüsüyle\n            gizlenen, huzurun açığa çıkmasıdır.\n            (Dis-covery & Re-velation)\n\n            İşte meditasyon, zikir, ibâdet uyanık kalırken (âgâh-ayık) uykuya dalma sanatıdır.\n\n            Bu sâyede, içeriği ne olursa olsun bütün deneyimlerin arka planında ebedî olarak bulunan\n            huzura erişebiliriz.\n\n            Ekranı görmek için filmi kapatmaya gerek yok!\n\n            Bir kalbin var; hatırla ama...\n\n            \"Huzur bulasın\"\n\n            DEVÂM EDİYOR"
            }
          ]
        }
      },
      "id": 202102280230
    },
    {
      "article": {
        "header": {
          "date_value": "28 Şub 2021 01:16",
          "title": "SONSUZLUK ANISI 13",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153943526_426249065299699_1031113493787610133_n_17866750502340578.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 13"
            },
            {
              "type": "metin",
              "text": "[SONSUZLUK ANISI 13]\n            Üç temel durum olan, rüyâsız derin uyku, rüyâ ve uyanma halleri, sonsuz farkındalığın\n            içinden geçmez. Onlar farkındalığın kendi kendini boyamasıdır.\n\n            Aslında sâdece rüyâ ve uyanma halleri, farkındalığın kendini deneyimle renklendirmesidir\n            (telvîn)\n\n            Rüyâsız derin uykunun (temkîn) zamanda ve mekânda vâr olan üçüncü bir durum olduğu,\n            sâdece kendi varlığını gerçek olarak kabul eden, uyanma ve rüyâ hallerinin\n            perspektifinden, kabul edilebilir.\n\n            Manzarayı biraz daha netleştirelim.\n\n            Kanepede oturan iki gencin televizyon izlediğini hayal edin. Anneleri gelir ve ilk\n            oğluna sorar\n\n            - Ne izliyorsun?\n            - Breaking Bad!\n\n            Bir saat sonra içeri geliyor ve ilk oğluna yine soruyor\n\n            - Ne izliyorsun?\n            - Bu sefer The Simpsons\n\n            Bir saat sonra yine odaya geliyor. Bölüm bitmiş ve televizyon kapanmıştır. Anne ilk\n            oğluna soruyor\n\n            - Ne izliyorsun?\n            - Hiçbir şey!\n\n            Aslında vâlide sultân, ikinci oğluna da aynı soruları sorar. Breaking Bad dizisi\n            esnâsında gelir ve şöyle der\n\n            - Ne izliyorsun?\n            - Ekranı görüyorum\n\n            Bir saat sonra tekrar geliyor\n\n            - Ne izliyorsun?\n            - Ekranı görüyorum\n\n            Bir saat sonra geliyor ve TV kapalı\n\n            - Ne izliyorsunuz?\n            - Ekranı görüyorum!\n\n            İlk oğlan, Breaking Bad ve The Simpsons sahneleri esnasında ekrandaki nesnelerin ve\n            olayların çokluğu ve çeşitliliğini gördüğünü düşünüyor ve bu nedenle programlar sona\n            erdiğinde, ekranın üçüncü bir durumu olarak \"hiçbir şey\" gördüğünü düşünür\n\n            Oğlanın gördüğü Hiçbir şey'den kasıt, programlar esnâsında gördüğünü sandığı\n            çokluğun ve çeşitliliğin (kesret) gözden kaybolması, ekranın boş kalmasıdır.\n\n            İkinci oğlan ise, iki program esnasında da, ekranın üstüne bir şey koymuyor ve bu sâyede\n            TV kapatıldığında hiçbir şey gördüğünü hissetmiyor. Baştan sona gördüğü aynı ekran!\n\n            Uyanma ve rüya görme durumlarının, ayrı nesnelerin ve kimliklerin çokluğunu ve\n            çeşitliliğini içerdiğini düşünürsek elbette rüyâsız derin uyku hâlini hiçe sayıp onun\n            boş bir şey olduğunu düşüneceğiz.\n\n            Ama eğer uyanıklık hâli esnâsında, nesnelerin çokluğu ve çeşitliliği gibi görünenlerin\n            aslında tek, bölünmez, sonsuz, bir farkındalık ekranı olduğunu tam hissederek gerçekten\n            anlarsak, artık rüyâsız derin uykunu üstüne \"hiçbir şey\" eklemeyeceğiz\n            vesselâm."
            }
          ]
        }
      },
      "id": 202102280116
    },
    {
      "article": {
        "header": {
          "date_value": "28 Şub 2021 00:29",
          "title": "SONSUZLUK ANISI 12",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/150489240_911713472950057_2580551554970879247_n_18195487537052875.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 12"
            },
            {
              "type": "metin",
              "text": "[SONSUZLUK ANISI 12]\n            HAK der: Her gece sizi biz ettiririz vefât\n            Derin uykuda kalır, ne benlik ne de sıfat\n\n            Gâyet normal olarak, 24 saatlik periyotlarla şu üç halden hâle geçtiğimizi hisseder ve\n            öylece inanırız.\n\n            Rüyâsız derin uyku\n            Rüyâ\n            Uyanma\n\n            Böylesi bir hisse olan inancımızın tek nedeni; bu hallerden geçerken, varlığımız temel\n            doğası olan sonsuz bilinci, saf farkındalığı unutmamız, gözden kaçırmamız ve gözardı\n            etmemizdir.\n\n            Sonsuz farkındalık asla bir halden diğerine geçmez, bütün haller onun içinde geçer.\n            Bütün film, perdede oynar. Perde sahneden sahneye geçiyor değildir.\n\n            Biliyor musunuz aslında varlığımızın özü olan saf farkındalığı, hiç unutmadık, gözden\n            kaçırmadık veya gözardı da etmedik!\n\n            Çünkü biz bu farkındalıktan başka bir şey değiliz ki ikinci bir varlık olarak,\n            farkındalığı bilebilmemiz veya unutabilmemiz mümkün olsun.\n\n            Biz, sonsuz farkındalığın ta kendisiyiz ve zihin şeklini alarak, kendini örtmüş gibi\n            görünen farkındalığın kendisidir.\n\n            Böylece kendi işleriyle, kendini renklendirir ve nesnel bir deneyim olarak kendini\n            gösterir. Bilinmeyi seven zâtı, türlü renklere bürünür, türlü işleriyle zuhûr eyler.\n\n            Aslında bütün durumların, farkındalığın içinden geçtiğini söylemek de tam doğru\n            değildir. Ancak bu yazı dizisi ile başladığımız keşfimizin, ilk aşamalarında nesnelerin\n            ve durumların bağımsız varlıkları olduğuna inanan zihin için, bu kabul edilebilir bir\n            ödündür.\n\n            Bütün durumların farkındalıktan geçtiğini söylemek, bir durumun farkındalığın dışında\n            bir yerden geldiğini, farkındalık istasyonunda biraz eğlendiğini ve sonra trenin, bu\n            istasyondan ayrıldığını kabul etmek gibidir.\n\n            Oysa ne \"farkındalığın dışında\" kalan gelinebilecek ayrı bir durum veya\n            deneyim var ne de farkındalıktan ayrılarak gidilebilecek ayrı bir deneyim, yer, durum...\n\n            O, herşeyi çepeçevre kuşatmış, ihâta etmiş ve sarmalamıştır, dışı ve hârici yoktur! Her\n            şeyi ihâta eden sınırsız varlık, her şeyin ötesinde midir yoksa hiçbir şeyle\n            sınırlanmadan her şeyin ta kendisi midir?\n\n            Bir film, perdenin içinden geçmez, perdededir! Bir filmde olan tek şey ekrandır, filme\n            elini uzatan ancak ekrana dokunur.\n\n            Film, perdenin kendi kendine modülasyonudur.\n\n            DEVÂM EDİYOR"
            }
          ]
        }
      },
      "id": 202102280029
    },
    {
      "article": {
        "header": {
          "date_value": "27 Şub 2021 09:12",
          "title": "TIME FLY",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/154060216_444420623297904_6169355628298697676_n_17968099600373124.jpg"
        },
        "main_article": {
          "quotes": [
            {
              "type": "baslik",
              "text": "TIME FLY"
            },
            {
              "type": "metin",
              "text": "[TIME FLY]\n            Zaman, her zaman saatle ölçülmez. An gelir tesiri başka başkadır. Vuslatı bekleyen\n            aşığa, sabahı bekleyen hastaya sor.\n\n            Çok mutlu olduğumuzda, zamanın su gibi aktığını, rüzgar gibi geçtiğini hepimiz fark\n            etmişizdir.\n\n            Yani 1 saat her zaman 60 dakika değildir bazen de zaman uçup gider.\n\n            \"Zaman uçar\" dediğimizde gerçekten kastettiğimiz şey, zaman yok gibi\n            görünüyordur.\n\n            Şimdiki ânı sevmediğimizde, hoşlanmadığımız bir faaliyette ise mutsuz oluruz, zihnimiz\n            her zaman, geçmiş ya da gelecekle, başka bir deyişle nesneden nesneye gidiyor; şu anda\n            olmayan mutluluğu aramak için.\n\n            Ancak sevdiğimiz eylemlerde mutluyuz, şu anda, şimdi ve burada olduğumuz için varlığın\n            doğal esansı olarak mutluluk duyuyoruz çünkü biricik anın tadını çıkarıyoruz, anı\n            bırakmaya gerek yok.\n\n            Şimdiden ayrılan zihin, mutluluğu bulmak için zamanı kurgular ama eğer biz şu anda\n            mutluysak zihnin şimdiyi terk etmesi için bir neden yok ve bu yüzden ne zaman mutlu\n            olsak zaman uçar veya zaman kaybolur.\n\n            Dört saat boyunca harika bir film izlersin, uzun bir zaman dilimi olsa da bize öyle\n            gelmez çünkü orada zaman yoktu çünkü biz oradaydık.\n\n            Ekstrem sporlarla uğraşanların yakaladığı lezzet de tam olarak budur.\n\n            Yükseklerden bir ipe bağlı olarak zıplıyorsun ve hızla düşüyorsun, aşağıdaki kayalıklara\n            giderek yaklaşıyorsun...\n\n            Bu esnada akşam yemeğinde ne yiyeceğini merak edebilir misin? Ya da yarın ki toplantıda\n            hazırlayacağın sunumu?\n\n            Elbette hayır... Çünkü durumun yoğunluğu tüm odak noktanızı bir araya getirdi.\n\n            One thing at a time\n            Her zaman şimdi ve burada; tek bir eylem\n\n            Bütün varlığın tek bir noktada olması sâyesinde düşünceye yer yok tam da bu nedenle,\n            kendinizle aranızda bir mesafe hayal etmek için yer yok.\n\n            Gerçek deneyimde dualiteye yer yoktur ve böylesi deneyimde zaman yoktur.\n\n            Bu, insanların çok sevdiği bir deneyim çünkü bu deneyimde ayrı bir benlik olarak ortadan\n            kaybolurlar zîrâ dikkatin tek bir olaya veya nesneye yönlendirilmesi, zamanın ve mekanın\n            kaybolduğu anlamına gelir.\n\n            Kişiye, gerçek doğasındaki mutluluğu tattırmak ve buna teşvik etmek için yapay bir\n            yol...\n\n            Saf farkındalığın, sonsuz bilincin farkında olarak aynı deneyimi sadece kanepenizde\n            oturarak da zevk edebilirsin vesselâm."
            }
          ]
        }
      },
      "id": 202102270912
    },
    {
      "article": {
        "header": {
          "date_value": "27 Şub 2021 01:42",
          "title": "SONSUZLUK ANISI 11",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/155783064_867826753777653_6855381337524219446_n_18196422769058004.mp4"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 11"
            },
            {
              "type": "metin",
              "text": "[SONSUZLUK ANISI 11]\n            Diriden ölü resmi çeker zihin merceği\n            Onu kır da aynı yap! Geçmiş ve geleceği\n\n            Rüyâda görülen o geniş manzara, rüyâ görenin zihninde hiçbir yer kaplamaz ve ömür\n            dediğimiz zaman yumağı, uyanıklık ölçüsüyle sâdece bir an sürer.\n\n            Geldi geçti ömrüm benim\n            Şol yel esip geçmiş gibi\n            Hele bana şöyle gelir\n            Bir göz yumup açmış gibi\n\n            Aynı şekilde, sonsuz bilinç ışığı, zihnin düşünce ve algı prizması tarafından kırılınca,\n            ebedîyetin uyku tutmayan farkındalığında, zaman ve mekan varmış gibi görünür.\n\n            Gerçekte, deneyim zaman ve mekanda gerçekleşmez ancak bilinç zaman ve mekan şekline\n            bürünerek görünebilir; ortada bir deneyim olsun diye sonsuz olanın, sonlu zihne çökmesi\n            gerekir; bir nevi ilâhî tenezzül (teşbîh)\n\n            Sonsuz kelimesi, her yöne bitimsiz olarak uzatılmış anlamına gelmez; \"sonlu değil:\n            sonlu nitelikleri yok\" anlamındadır. Boyutsuzdur yâni mekanda yer kaplamaz. Tıpkı\n            ebedî olanın, zaman içinde yer almadığı gibi.\n\n            Sonsuz, hiçkimsenin erişemeyeceği olağanüstü, mistik bir âlem değildir. Sonsuz, bütün\n            deneyimlerin gerçekleştiği mekansız yer, boyutsuz bilinçtir.\n\n            Hepimiz, bunu deneyimleyip duruyoruz.\n\n            Nerede mi?\n            Elbette şimdi\n            Elbette burada\n\n            Algı (dış duyu) prizması boyunca kırılan sonsuz: \"mekân\" ve düşünce prizması\n            boyunca kırılan ebedîyet zaman olarak görünür.\n\n            Yâni sonsuz bilinç ve ebedî farkındalıktan, zaman ve mekan görüntüsü oluşturan kendi\n            zihnimizin sınırlarıdır.\n\n            Şimdi ve burada hazır olan güzeller güzeli,\n            De bana mekândan münezzeh olan kimdi?\n\n            Kendisine yer izâfe edilemeyen, mekânla sınırlı olmayanı hatırla ama...\n\n            İşte bu gerçeği son duyan, kıyâm, ilk duyansa vefât eder vesselâm..."
            }
          ]
        }
      },
      "id": 202102270142
    },
    {
      "article": {
        "header": {
          "date_value": "27 Şub 2021 00:46",
          "title": "SONSUZLUK ANISI 10",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 10"
            },
            {
              "type": "metin",
              "text": "[SONSUZLUK ANISI 10]\n            Aynı anda nakloldu bak Belkıs'ın sarayı\n            Zaman ve mekân düştür! Kaldır artık arayı\n\n            Bütün deneyimlerimizin, mekânda gerçekleştiğine inanırız, bu nedenle mekân, zihnin\n            içinde bulunduğu ortam olarak kabul edilir.\n\n            \"Burada\" ise, mekânın geri kalanının ve içeriğinin bilindiği veya görüldüğü,\n            uzayda belirli bir nokta olarak kabul edilir.\n\n            \"Burada\" olmayan her şeyi \"orada\" olarak kabul ederiz ama\n            \"orası\" denen yeri, gerçekte deneyimleyebilir miyiz?\n\n            Tıpkı geçmişin veya geleceğin deneyiminin şimdi gerçekleştiği gibi \"orada\"\n            deneyimi de ancak \"burada\" gerçekleşir.\n\n            \"Burada\"yı bırakıp \"orada\"yı ziyâret etmek mümkün değildir.\n\n            \"Orada\" ve \"zaman\" sadece zihinde kurgulanan bir kavram olarak\n            zihinde durur.\n\n            Burada noktası ve orada noktası arasındaki mesâfeden yâni iki nokta arasındaki\n            uzaklıktan \"uzay-mekan\" kavramı doğar.\n\n            Sanal nesneler arasındaki, sanal mesafeyi, açıklığı, boşluğu zihin \"mekan\"\n            diye okuyor. Ancak tüm bu deneyim, sâdece \"burada\" yaşanmaktadır.\n\n            Deneyimlenen, burada algılanır.\n            Deneyimlenmeneyen de burada algılanır.\n\n            Peki yaşananlar ile, yaşanmayanlar arasında ne kadar mesâfe olabilir?\n\n            Bu net bakışla, mekânın kendisinin asla bir deneyim değil sadece zihinde bir kavram\n            olduğu anlaşılır.\n\n            Deneyim, her ne yerde biliniyorsa orasının \"burada\" olduğuna dikkat edin!\n\n            İşte, bu nedenle \"burada\" deneyimin gerçekleştiği \"yer\" ama bu yer,\n            mekanda ayrı bir yer değil, her zaman olduğum yer burası, bilincin, saf farkındalığın\n            olduğu yer de aynen \"burada\" (lâ mekân ili)\n\n            Şu inceliği birlikte fark edelim:\n\n            Mekan, her ne zaman \"burada\" olsa zaman da aynı şekilde \"şimdi\"\n            olur. Şimdi ve burada her zaman kesişir.\n\n            Aslında bu iki nokta kesişmez çünkü onlar aynı noktadır! Dahası nokta kadar bile yer\n            kaplamazlar ammâ neylersin ki boyutları olmayan bir şeyi kavramsallaştırmadan dile de\n            getiremeyiz.\n\n            Bu yüzden, dünyâmın sınırları dilimin sınırlarıdır ve sessizliğin sınırı yoktur.\n\n            Öyleyse bütün deneyimler, içinde gerçekleştiği halde, zaman ve mekânın içinde bulunmayan\n            \"şimdi ve burada\" denen sonsuz küçük! nokta üzerinde, biraz daha zevk etmeye\n            rızâ gösterelim.\n\n            Zaman iç duyu, mekân dış duyu! Hepsi büyü\n            Eşyadan ilgini kes! Sen de sonsuza büyü\n\n            ÂNINDA DEVÂM..."
            }
          ]
        }
      },
      "id": 202102270046
    },
    {
      "article": {
        "header": {
          "date_value": "26 Şub 2021 23:37",
          "title": "SONSUZLUK ANISI 9",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153836914_484924279190667_1586453574465291066_n_17913807391588913.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 9"
            },
            {
              "type": "metin",
              "text": "[SONSUZLUK ANISI 9]\n            Her zaman şimdi olduğuna göre, an denilen de noktanın sonsuzluğu demektir. O hâlde, bunu\n            tam anlayınca sonsuzluk, öldükten sonra başlayan bir şey değildir çünkü an, her zaman\n            devâm ediyor.\n\n            Mekân diyor: Sonsuzluk! Zaman diyor: Ebedîyet\n            Bir dipsizde bir uçsuz! Yuvarlanır müebbet\n\n            Şimdi hakkında ne düşünüyorsunuz?\n\n            Buna göre, şimdiyi düşünmek mümkün değildir çünkü düşünce tasarladığı her şeye kendi\n            sınırlarını empoze eder.\n\n            Sonlu zihin sonsuzluğu kendi sınırlarıyla sınırlamadan kavrayamaz. Bu nedenle zihin\n            şimdiyi düşündüğünde, geçmişle gelecek arasına sıkışıp kalmış bir ân parçası olarak\n            hayâl eder.\n\n            Aynı nedenle, bu konular hakkında tutarlı bir şekilde yazıp çizmek de pek mümkün\n            değildir.\n\n            Ancak şunu da ümîd etmiyor değiliz:\n\n            Bu konularla meşgul olduğumuzda, olur da birkaç anahtar kelime ile, zihinde sonsuzluk\n            anısını tetikleyebilirsek işte bu hâtırânın has kokusu, onu her dem tâze olan altı yönün\n            ötesine çekecektir vesselâm\n\n            Sonsuzluğu arıyorsan sâdece gözünü dünyaya yum; ancak zihni bedene bağlayan aşkın\n            nefesi, seni geldiğin yere taşıyabilir, sonsuza doğru inceltebilir...\n            [Cenâbı Mevlevî]"
            }
          ]
        }
      },
      "id": 202102262337
    },
    {
      "article": {
        "header": {
          "date_value": "26 Şub 2021 21:39",
          "title": "SONSUZLUK ANISI 8",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153722216_1157409718052055_3414091394240246511_n_17864276375338716.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 8"
            },
            {
              "type": "metin",
              "text": "[SONSUZLUK ANISI 8]\n            Dünya, mükemmellikten yoksun ya da mükemmellik yolunda ağır ağır ilerliyor değildir; her\n            an mükemmeldir o! Tüm günahlar bağışlanmayı, tüm küçük çocuklar yaşlıyı, tüm bebekler\n            ölümü, tüm ölenler sonsuz yaşamı içinde taşır.\n            [H. Hesse]\n\n            Gelin birlikte bir kitap canlandıralım; yüz yaşındaki bir kadının hayat hikayesinden\n            oluşan bir roman hayâl edelim\n\n            Romanda, kadın için var gibi görünen zaman, tam ve bütün bir kitap formunda aynı anda\n            mevcuttur. Ancak zihnin her seferinde hikâyeden yalnız bir kelimeye erişimi vardır\n\n            Bu nedenle, romanda kendi sınırlamalarını üst üste bindiren zihindir ve aslında dâimâ\n            mevcut olan aynı andan, ayrı zamanı yaratır\n\n            Yaşanan zaman, kitabın içinde yok, zihnin içinde var; zaman zihindir! Zihin kendi\n            sınırlarını, sonsuzlukla üst üste bindirir ve sonsuzluğun bu sınırlamalarla tutarlı bir\n            şekilde görünmesini sağlar.\n\n            Zaman içinde yaratılan zihin değidir bilâkis zaman, zihinde yaratılır. Zaman, bu\n            haliyle, zihnin sınırlı perspektifinden sonsuzluğun nasıl göründüğüdür.\n\n            Zamanı ve mekanı, sonsuzluktan çıkarmak için zihin formuna bürünen yine bilincin\n            kendisidir\n\n            Zihnin, düşünce (iç duyu) ve algı (dış duyu) denen ayrılmaz ikili moduna bir tâviz\n            olarak bilincin hem ebedî hem de sonsuz olduğu kesindir. Düşünceler zaman içinde ortaya\n            çıkıyor, algılar mekanda (boşluk)\n\n            Düşünce ve algı açısından yani sonlu zihin açısından zaman ve mekan, deneyimin içinde\n            gerçekleştiği taşıyıcı kaplardır. Bu nedenle, zaman ve mekan en ince (süptil) ve en\n            şeffâf (latîf) iki nesnedir\n\n            Şeffaf niteliklerinden kaynaklanan bu esneklikleriyle, sınırlı zihin içinde, sınırsız\n            bilinç şeklini taklîd edebilirler\n\n            Bilincin ebedi ve sonsuz doğası, bir dünya tezahürü için, zaman ve mekana\n            indirgenmelidir ki böylelikle düşünceler ve algılar ortaya çıkabilsin.\n\n            Sınırsız ve sonsuz ebedî varlığı (bâtın) görünen hayata (zâhir) getiren düşünce ve\n            algılardır\n\n            Öncesiz ve sonrasız ebediyet, kendi içinde zamanı doğurur; başı sonu olmayan sonsuz\n            boşluk kendi içinde mekânı açar. Ancak yinede hiçbir noktada bilinç, boyutsuz aslî\n            hâlini bırakmış değildir\n\n            Bilincin, noktanın sonsuzluğu olan bakışında, her şey kendidir; ebedî ve sonsuzdur!\n\n            Peki ŞİMDİ hakkında ne düşünüyorsunuz?"
            }
          ]
        }
      },
      "id": 202102262139
    },
    {
      "article": {
        "header": {
          "date_value": "26 Şub 2021 05:49",
          "title": "CUMÂ MEKTUBU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/154432611_280968036709324_3459906462284333288_n_17962158733377573.mp4"
        },
        "main_article": {
          "quotes": [
            {
              "type": "baslik",
              "text": "CUMÂ MEKTUBU"
            },
            {
              "type": "metin",
              "text": "[CUMÂ MEKTUBU]\n            Melâmet burcunun mâhı cânım efendimle,\n\n            Bahr-i Mutantân\n            Sahibuz'z-zamân\n            Hacı Bayram-ı Velîyullâh Sultân\n\n            gölgesinde dinlenmeden\n            huzurunda eğlenip\n            \"bize okusun\" diye beklemeden\n            Ankara'da mesâiye başlamazdık\n\n            Bir seferinde, üç güllü niyaz penceresinde boyun büktükten sonra, başımızı kalbimizden\n            yana çevirdik, caminin kıble cephesinde, yeşil sırçalı tuğla ile nakşolan hatta işâret\n            buyurdu ki sanki ilk defa görüyormuş gibiydim.\n\n            - Sen okursun hoca ne yazıyor orada?\n\n            İlk satırda: Lâ ilâhe illallâh\n            Muhammed Resûlullâh\n            Hemen altında ortada\n            Yâ Veliyyallâh\n\n            - İşte burada işin, bütün özünü özetini sultanım kendi yüzüne peçe eylemiş, görene\n            aşkolsun...\n\n            Bu işâretten yıllar sonra (madde esâretinden) hürlere farz olan, âlemi kendinde cem eden\n            salâtı ikâme niyetiyle yola düşmüşken, arabasını çalıştırmaya çalışan bir esnafla\n            gözgöze geldik.\n\n            Ah'ladı olmadı puf'ladı olmadı, tık yok bir türlü çalışmıyordu araba, derken\n            cân havliyle \"Ali lazım Ali\" dedi ve yürüdü...\n\n            Arabaya dikkat kesilince bir yanında ALLAH diğer yanında MUHAMMED ortada ALÎ ismine\n            boyanmış olduğunu gördük.\n\n            Allah\n            Muhammed\n            tamam amma\n            Alî lazım Alî\n            Alî olmayınca yürümez\n\n            Allah, bâtında... Mutlak varlığın özü, tohum misâli, zâtı zuhûra gelmeyince, sıfata\n            bürünmeyince kim göre kim bile\n\n            Muhammed, zâhirde... Ağaç misâli bütün potansiyel ve sıfatlar kendinde, âlemlere rahmet,\n            Yâ Rahman kendinde, sıfat fiile dönüşmeyince, renk resim olmayınca kim göre kim bile\n\n            Alî, ağacın meyve vermiş üretken hâli, sıfat eyleme dönüşmüş, iç ve dış bir olmuş gemi\n            yürümüş, Rahîm tohumu kendinde!\n\n            Madalyon'un bir yüzü bâtın Allah, diğer yüzü zâhir Muhammed bir bütün\n\n            Tamam ama hala bir perde (bâtın) ve perdede anlık görüntü (zâhir) var.\n\n            Film hâlâ yürümüyor göklerde bir Allah, Medine'de bir Muhammed ama bu kafayla din\n            hâlâ hayâl, hâlâ efsane!\n\n            O manâyı kendinde gerçekleştiren, yürüyen Kurân olan canlı bir insan, O'nun güncel\n            versiyon Alî, o zaman Alî idi şimdi Velî!\n\n            Allah, Muhammed tamam ama Veliyullah olmayınca, bir insandan yürümeyince din hayâl\n            efsane olur, kendi gider kültürü kalır!\n\n            Belki şimdi anlaşılır, kitapta Besmele'nin geçtiği tek işârette, mektup\n            Allah'ın kendi isminden önce niçin Süleymân ile başlıyor!\n\n            👇"
            }
          ]
        }
      },
      "id": 202102260549
    },
    {
      "article": {
        "header": {
          "date_value": "26 Şub 2021 01:45",
          "title": "SONSUZLUK ANISI 7",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153446435_486995772677435_7662199437060791735_n_17857305515504278.mp4"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 7"
            },
            {
              "type": "metin",
              "text": "[SONSUZLUK ANISI 7]\n            Yukarı giden yol, aşağı giden yolun aynısıdır.\n            [Heraklitos]\n\n            Zihnin kendi tecrübesi zannettiği her durum, bilincin kendi kendini deneyimle\n            renklendirmesi, boş ekranın türlü hallere bürünmesidir.\n\n            Hiçbir noktada, bilincin kendisinden başka ikinci-ayrı bir varlık vâr olamaz.\n\n            Hiçbir mevcudat, hiçbir aşamada varlık kokusu almamıştır.\n            [Şeyhü'l Ekber]\n\n            Aslında, uykuya dalmayı bu kadar çok sevmemizin nedeni de derin uykuda, doğal halimiz\n            olan saf bilincin, zihnin faaliyetlerinden, ikilik ve kişilik yüklerinden hafiflemiş\n            olmasıdır.\n\n            Varlığın kendi farkındalığı yâni doğal esansı\n\n            Eksiksiz mutluluk\n            Bozulmayan huzur\n            Sebepsiz neşe\n\n            olarak bilinir ki bu da rüyâsız derin uykuda kendiliğinden karşılanır.\n\n            \"Bizi (uykuyla) öldürdükten (kendine döndürmek) sonra yeniden diriltene\n            hamdolsun\"\n\n            diyerek, her sabah teşekkür eden peygamber duası böyle böyle anlaşılır.\n\n            Bütün deneyim zamanda değil ebedi şimdi; noktanın sonsuzluğunda gerçekleşir, zâten bir\n            tek şimdi vardır ve bu şimdi ne bir yerden gelir ne de bir yere gidesidir.\n\n            Sayılamayan bu şimdi, içinde bulunduğunuz mevcut deneyiminizin ve şimdiye kadar\n            yaşadığınız bütün deneyimlerin gerçekleştiği aynı şimdi'dir.\n\n            Aslında, içinden göründüğünüz bedenin toplanması bu şimdi'nin içinde gerçekleşti,\n            ancak bu şimdi, sizin doğumunuzla birlikte gerçekleşmedi ve bedenin dağılması şimdi\n            gerçekleşecek, ancak bu şimdi, öldüğünüzde yok olmayacak.\n\n            Sözcükler devinir, müzik devinir zamanda sadece. Fakat sadece yaşıyor olan ölebilir\n            sadece\n\n            Sözcükler, konuşmadan sonra, erişir sessizliğin içine. Yalnız şekille, örüntüyle,\n            sözcükler ya da müzik erişir sessizliğe\n\n            Bir Çin vazosunun sessizce\n            Devinmesi gibi kendi sessizliğinde\n\n            Ya da bitiş önünden gider başlangıcın diye söyle; son ve ilk hep oradaydı\n\n            Başlangıçtan önce ve bitişten sonra ve her şey her zaman şimdi!\n\n            Gülünç o israf edilmiş acıklı zaman; uzanıyor önceye ve sonraya...\n            [T. S. Eliot]\n\n            İşte \"zaman da bir mahluktur\" demenin, zamanı ân'da birlemenin kitaptaki\n            yeri:\n\n            O'dur evvel (her şeyden önce var olan) hem O'dur âhir (her şeyden sonra\n            kalacak olan)\n            [Hadîd:3'ten]"
            }
          ]
        }
      },
      "id": 202102260145
    },
    {
      "article": {
        "header": {
          "date_value": "26 Şub 2021 01:07",
          "title": "SONSUZLUK ANISI 6",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/153289488_226348272504625_8330270809249213848_n_17907668950672836.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 6"
            },
            {
              "type": "metin",
              "text": "[SONSUZLUK ANISI 6]\n            Kendi hüsnün hûblar şeklinde peydâ eyledin\n            Çeşm-i âşıktan dönüp sonra temâşâ eyledin\n\n            Kendi güzelliğini, gülden nâzik tenlere giydirip gösterdin ve sonra dönüp, güzele âşık\n            bir gözden zevk ile seyrân eyledin\n\n            Tıpkı kendisi iki boyutlu olduğu halde, üç boyutlu bir filmin ekranda görünebildiği\n            gibi, kendisi sınırsız olduğu halde sınırlı zihinde, sınırlı olarak seyri mümkün kılar\n\n            Ekranda oynayan filmin, ekranın yerine geçmediği, asla ekranın kendi hâlini\n            değiştirmediği gibi, rüyâ görme ve uyanık olma halleri de dâimâ mevcûd, boyutsuz, zaman\n            ve mekanla sınırlanamayan saf bilincin \"içinde\" onun yerine geçmeden ve onu\n            hiç değiştirmeden, onun sınırlı bir modülasyonu olarak görülürler\n\n            Aslında sınırı olmayan \"rüyâsız derin uyku\" hâli, sâdece uyanma veya rüya\n            görme haliyle yâni dünya gözüyle bakılınca \"sınırlı bir durum\" olarak kabul\n            edilir.\n\n            Zaman ve mekanın, zihinden bağımsız olarak vâr olabilen, nesnel bir gerçekliğe ait\n            nitelikler olduğuna dâir inanç, \"rüyâsız derin uyku\" hâlinde zamanın ve\n            mekanın (içerdiği nesneler ve olaylarla birlikte) zihinde devâm ettiği ve aslında zihnin\n            özü olan bilincin kaybolduğuna dâir bir hayâlin oluşmasına neden olur.\n\n            Bu inanç, bedenin maddeden yapıldığına, zihnin maddenin türevi olduğuna dâir ters\n            inancının kaçınılmaz bir sonucudur.\n\n            Sâdece bilincin varlığını esâs alan model perspektifinden bakıldığında, zihin yani\n            düşünce ve algı biçimini alan bilincin ta kendisidir ne var ki her biçim kendi\n            sınırlarını yansıtır, suyun rengi kabının rengi olarak görülür\n\n            Bu sınırlar sayesinde bilinç, kendini zamanda ve mekanda göstermiş olur.\n\n            Bu açıdan bakıldığında derin uyku, kişinin girdiği bir durum değildir; bu sadece zihnin\n            faaliyetlerinden mahrum bırakılmış, bağları çözülmüş bilinçtir.\n\n            Nesnelerin bağımsız varlığına dair inancımızdan ödün verirsek, derin uykunun nesnesiz\n            bilinç durumu, (filmin oynamadığı boş ekran) olduğunu söyleyebiliriz\n\n            Aslında, uyanma, rüya görme veya derin uyku durumlarına girip çıkan hiçbir zaman bir\n            \"kişi\" değildir. Herhangi bir durumda olacak veya durumdan duruma geçecek bir\n            kişi yoktur.\n\n            DEVÂM EDİYOR"
            }
          ]
        }
      },
      "id": 202102260107
    },
    {
      "article": {
        "header": {
          "date_value": "25 Şub 2021 22:30",
          "title": "SONSUZLUK ANISI 5",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/154945263_258198745814634_6117745639850603309_n_18196553476025449.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 5"
            },
            {
              "type": "metin",
              "text": "[SONSUZLUK ANISI 5]\n            İnsanın asıl korkması gereken ölmek değildir; yaşamaya hiç başlamamış olmaktır.\n            [M. Aurelius]\n\n            Bir insanın, beden içinde görünmeye başlamasıyla üç temel hal içre devri de başlamış\n            olur.\n\n            Şimdi bu üç hâli, yeniden gözden geçirelim:\n\n            1) Rüyâsız derin uyku\n            2) Rüyâ (Dünyâ gözü kapalı)\n            3) Uyanma (Dünyâ gözü açık-rüyâ)\n\n            Aslında bir ipliğe dizilmiş gibi böylesi bir sıra izlemezler.\n\n            Çünkü (bu serinin diğer yazılarından anlaşıldığı üzre) ayrı olayların meydana\n            gelebilecekleri ayrı zamanlar yoktur; zaman tektir ve o da sonsuz şimdidir\n\n            Peki bu ne demek oluyor?\n\n            Uyanma, rüya görme ve derin uyku halleri her zaman şimdi tecrübe edilir zâten var olan\n            tek şey şimdidir\n\n            O hâlde, ayrı ayrı yaşandığı görülen bu olaylar, aslında üst üste yığılmış durumdalar\n\n            Her olay için ayrı bir zaman veya mekana ihtiyaç duyarız. Kullandığımız bu\n            formülasyonla, deneyimin mekansal bir boyutta gerçekleştiği kabulüne şimdilik izin\n            verelim ki bir adım sonra hazmedeceğimiz gerçekle bu tâviz de çökertilecektir\n\n            Öyle ya zaman direğine dayanmadan, mekan evi, dayansa dayansa ne kadar dayanır\n\n            Güneş, buzdan evimi yıktı\n            Putların boyunları kırıldı\n\n            Rüyâsız derin uykuda, müdâhil olan sonlu bir zihin yoktur, yani düşünme (iç duyu) ve\n            algılama (dış duyu) faaliyetleri yoktur, tam da bu nedenle zaman veya mekan yoktur!\n\n            Derin uykuda sadece kendinin farkında olan bilinç vardır ve bu bilincin, kendi doğal\n            esânsı olan huzur ve barışın (zihnin yaptığı gibi dışarda bir şarta bağlı olarak değil)\n            koşulsuz olarak gerçekleştiği saf farkındalığı\n\n            Derin uykuda, aslı zihne gösterilen rüyâ olan dışardaki şeylerin farkında değiliz ki bu\n            hâl, farkındalığın yokluğu değil yokluğun farkındalığıdır\n\n            Boyutsuz alan (lâ mekân ili) kendi içinde titreşiyor ve zihin formuna bürünüyor,\n            sınırsızlığını bir sınırla örtüyor yâni rüyâ görme ve uyanma durumlarıyla şekilleniyor.\n\n            Hâl böyle olunca da kendi işleriyle, kendini renklendiriyor, böylece sınırlı görüntünün\n            oluşması için (Bilinmekliği sevmek murâdı) kendi sınırsızlığından (boyutsuz yapıdan)\n            tenezzül etmiş, tâviz vermiş oluyor\n\n            İşte lutfedilen bu tâvizdir, zaman ve mekân boyutlarıyla sınırlı varlığın görünmesine\n            sebep...\n\n            Giymiş sûret gezer\n            Türlü işler düzer"
            }
          ]
        }
      },
      "id": 202102252230
    },
    {
      "article": {
        "header": {
          "date_value": "25 Şub 2021 06:01",
          "title": "SONSUZLUK ANISI 4",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/152327729_253642799701535_2009825660261812884_n_17871146858323479.mp4"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 4"
            },
            {
              "type": "metin",
              "text": "[SONSUZLUK ANISI 4]\n            Sonsuzluk, öldükten sonra başlayan bir şey değildir; an, her zaman devâm ediyor.\n            [C. P. Gilman]\n\n            Şimdi derin bir nefes alıp hayâtî bir gerçeği fark etmenizi istiyorum:\n\n            Her ne zaman şimdi olsa\n            (ki \"her zaman\" öyledir)\n            \"Ben-im\" olduğuma dikkat edin.\n\n            Yâni ebedî şimdinin, noktanın sonsuzluğunun, her ben diyenden BEN diyen mutlak varlığın\n            oturduğu, bilincin dinlendiği yerdir.\n\n            (Din diline âşinâ olanlar için, arş ve kürsî kavramları üzerine tefekkür vâciptir)\n\n            Şimdi, bilinçtir, saf farkındalıktır.\n\n            Peki \"zaman\" kavramını nasıl düşünebiliyoruz?\n\n            Düşünce, bilinçten yapılmış olmasına rağmen bilinci bilemez. Bunun doğal sonucu olarak\n            kendi sınırlanmışlığını kendi üzerine bindirerek kriptolar ve onu zaman olarak kavrar.\n\n            Böylece zamanın gerçek tarifi açığa çıkar:\n\n            Zaman, düşüncenin sınırlaması ile kırıldığında sonsuzluğun nasıl göründüğüdür\n\n            Başka bir zevkle söylersek, sınırsız ışık, sınırlı prizmadan yansıdığında zaman olarak\n            görülür\n\n            Aslolan tek nokta, şimdidir ve o da sonsuzdur.\n\n            Sonsuzlukta sadece bir an, espri için yeterince uzundur.\n            [H. Hesse]\n\n            Kendisini, bütün olan bilinçten, ayrı bir varlık sanan düşünce yâni kendini bilmeyen\n            zihin, sonsuzluğu zaman olarak idrâk eder. İşin gerçeği, zihin tarafından çarpıtılmadan\n            önce zaman, sonsuz bilincin kendisidir\n\n            Ayrık zihnin dar bakış açısına göre zaman, deneyimlerin kabı haline gelir ve bu yüzden\n            bilinci \"şimdiki an\" dediği sonsuz küçük bir zaman parçasına indirgemiştir.\n            Onun için \"şimdi\" mutlak varlığın, sonsuz bilincin, zamanda görünen bir\n            işâretidir.\n\n            ŞİMDİ bu haliyle, sonlu zihnin kendi gerçekliğine geri dönerken geçmesi gereken ana\n            kapıdır\n\n            Bu kapı, zamanı ve zamanın içindekileri sonsuzluktan çıkarıp görünür hale getirmek için\n            bilincin geçtiği kapıyla aynı kapıdır\n\n            Dünyaya düşerken ve kaynağa yükselirken ŞİMDİ kapısından geçmek şarttır\n\n            Sonsuzluk, zamandan türeyenlere âşıktır.\n            [W. Blake]\n\n            Zihnin taktığı, içinden dünyaya baktığı gözlüğe zaman denir yâni zaman bir filtredir ve\n            camdadır, dünyâda değil!\n\n            Ân'ın sonsuzluğunu sınırlayan zihnin bakışında, zamanda akan dünyâ görülecektir\n\n            ÂN-I DÂİM anlaşıldığında, ben-lik de dünyâ da zaman da kendi içinde ve kendiliğinden\n            çözülür vesselâm..."
            }
          ]
        }
      },
      "id": 202102250601
    },
    {
      "article": {
        "header": {
          "date_value": "25 Şub 2021 00:26",
          "title": "SONSUZLUK ANISI 3",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "SONSUZLUK ANISI 3"
            },
            {
              "type": "metin",
              "text": "[SONSUZLUK ANISI 3]\n            Rûh, sonsuzluğun kapısını içinden açar, dıştan değil! Çünkü dışı yoktur!\n            [Epiktetos]\n\n            Devâm ediyor...\n\n            Gözlerinizi açın ve \"her zaman şimdi\" olduğunu görün.\n\n            Şimdinin her zaman mevcut olduğunu söylemek, şimdi sonsuza kadar, geçmiş ve gelecek\n            boyunca sürüyor anlamına gelir.\n\n            Ancak aslında bir geçmişi veya geleceği asla deneyimlemiyoruz. \"Şimdiki an\"\n            diye bir şey yoktur çünkü şimdinin içinde bir an olması için zemîn teşkîl edecek mevcut\n            zaman yoktur.\n\n            \"Deneyim, gerçekliğin sınanması\" ise meşru olarak her zamanın, şimdi olduğunu\n            da söyleyemeyiz çünkü şimdinin devâm edebileceği bir zaman yoktur.\n\n            \"Her zaman\" demek \"dâimâ şimdi\" demek değildir; her zaman demek\n            bitip tükenmeyen \"ebedî şimdi\" demektir.\n\n            \"Ebedî\" zaman içinde sonsuza dek sürüyor demek değildir. Başlangıcı ya da sonu\n            olmadığı ve bu nedenle de asla zaman içinde yer almadığı anlamına gelir.\n\n            Aslında, bir zaman ve onun içinde olan ve biten ayrı bir şimdi yoktur.\n\n            Ebedi şimdi, normal koşullar altında hiçbirimizin erişemeyeceği olağanüstü, ezoterik\n            veya metafizik sâdece erenlerin erişebileceği bir boyut da değildir.\n\n            Bu, bütün deneyimin gerçekleştiği zamandır. Fakat bu \"sonsuz şimdi\" değil\n            olağan olarak yalnızca şimdidir ve daima mevcut olandır.\n\n            Zaman, şimdiyi içinde taşıyan bir kap değildir. Şimdi bütün deneyimleri içine sığdıran\n            bir kaptır.\n\n            Ne garip... Zamana dair düşünce deneyimleri de buna dâhildir.\n\n            Şimdi, asla zamanın şimdiki deneyimi değildir. Bir nokta gibi görünen şimdi,\n            sonsuzluktur.\n\n            Peki sonlu zihin tarafından asla tam anlaşılamayacak \"sonsuzluk\" nedir?\n            Sınırı olmadığı için ölçülemeyen yâni bir şey olup sınırlanamayandır.\n\n            Ne gibi?\n            Gibisi yok!\n            Evrene kaç sonsuz sığar?\n            Peki zamana kaç şimdi?\n\n            Eşi, benzeri olmayan desem\n            Ölümsüzlük gibi\n            Boşluk gibi\n            Dahası ***\n\n            Gönül gönül girilsin\n            İnsanlar devrişilsin\n            Sonsuzluk destesinden\n\n            DEVÂM EDİYOR..."
            }
          ]
        }
      },
      "id": 202102250026
    },
    {
      "article": {
        "header": {
          "date_value": "28 May 2021 09:53",
          "title": "BÜSBÜTÜN BAKMAK LÂZIM ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/192930287_932148210968802_5292892174080925399_n_17913011860814503.jpg"
        },
        "main_article": {
          "quotes": [
            {
              "type": "baslik",
              "text": "BÜSBÜTÜN BAKMAK LÂZIM ∞"
            },
            {
              "type": "metin",
              "text": "[BÜSBÜTÜN BAKMAK LÂZIM ∞]\n            Parçaları birleştirneye devâm ediyoruz...\n\n            Rüyâ hâli dediğimiz, sâdece \"uyanıkken\" yaşayan ayrı bir \"Ben-im\"\n            olması ve ayrılık olmadığının büsbütün idraki de uyanışın ta kendisi.\n\n            Özetle aydınlanma, uyanış, kendini gerçekleştirme, miraç, fetih kavramlarının yâni\n            bilinmek isteyen gizli hazinenin keşfinin arkasındaki temel mantık budur.\n\n            Mâdem anlamak isteyen herkesin, bal gibi anlayabileceği kadar uzunca bir süredir bu\n            dünyadayız, şimdi deneyimlerinizin tamamını dürüstçe düşünelim ve toplam deneyimin\n            yalnızca üçte birine dayanan bir dünya görüşü oluşturmanın mantıklı olup olmadığına\n            iyice bir bakalım.\n\n            Birinin en sevdiğiniz kitabın sadece üçte birini okuduğunu ve onun iyi ya da kötü\n            olduğuna dair nihai bir karar vermesine ne dersiniz?\n\n            Filmin sadece üçte birlik kısmını izleyip bütününe dair yorumlar yapan birini pek\n            dikkate almayız ama insanlar filmin sadece gündüz rüyası kısmını izlediğimiz halde, hiç\n            tereddüt etmeden, seve seve \"ben-im hayatım\" korosuna katılırız.\n\n            Hepimiz rüyasız derin uyku, uyanma ve rüya arasında kesintisiz bir döngüde akış\n            halindeyiz.\n\n            Buna rağmen içinde yaşlandığımız aldatıcı dünya kültürü, üzerinde hiç düşünmeden,\n            gerçekliğinin doğasını, deneyimlerimizin toplamının sadece %33'ünden; uyanma yani\n            gündüz rüyası durumundan alır.\n\n            Bu normallik denen pakete sarmalanmış, apaçık saçma bir hediye değilse ya nedir cânım\n            erenlerim.\n\n            \"Sabah hakikati anlasam ve aynı günün akşamı ölsem gam yemem\" duyuldu, güneşi\n            ilk defa görenlerin dilinden; uyana selâm olsun..."
            }
          ]
        }
      },
      "id": 202105280953
    },
    {
      "article": {
        "header": {
          "date_value": "27 May 2021 19:41",
          "title": "BÜSBÜTÜN BAKMAK LÂZIM 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/192220048_170229368369873_3573896239834458885_n_17992000786352285.jpg"
        },
        "main_article": {
          "quotes": [
            {
              "type": "baslik",
              "text": "BÜSBÜTÜN BAKMAK LÂZIM 1"
            },
            {
              "type": "metin",
              "text": "[BÜSBÜTÜN BAKMAK LÂZIM 1]\n\n            Onlar, öze ermişler şu üç halde\n\n            ayakta,\n            otururken\n            yanları üzere uzanmışken\n\n            yâni her ne halde olurlarsa olsunlar\n\n            hakikatleri olan Allâh'ı hatırlayarak, semâların ve arzın yaratılışını tefekkür\n            ederek, bilinç ve beden, manâ ve maddenin işleyişini anlamaya çalışarak:\n\n            \"Rabbimiz, bunları bâtıl, boş yere yaratmadın! Subhan’sın, yersiz ve anlamsız bir\n            şey yaratmaktan münezzeh, her an yeni bir oluş, tecelli, yaratış hâlinde olansın!\n\n            Açığa çıkardıklarını değerlendirmemenin\n            getireceği pişmanlık ateşinde yanmadan bizi koru\"\n            diye niyâz ederler\n            [Al-i İmrân:191'den]\n\n            Uyku, ölümün kardeşidir.(Beden-kişilik içinde ömür süren) İnsanlar, uykudadır ancak\n            ölünce uyanırlar.\n            [Hadîs-i Şerîf]\n\n            Deneyimlerimiz birbirine tutturulmuş, sonradan kaynamış parçalar değildir aksine dâimâ\n            tek parça ve bölünmezdir.\n\n            Sadece dış dünyayı okuduğumuz algılardan doğan düşünceler gerçek varlığımızın\n            sınırsızlığına dair keskin bir sınırdır.\n\n            Ömür sandığımız\n\n            Rüyasız derin uyku\n            Uyanma,\n            Rüya görme\n\n            durumları arasında kesintisiz bir döngüden ibaret değil mi?\n\n            Bu üç durum arasındaki sürekli hareketimiz, aynı zamanda çıplak varoluş deneyimimizle\n            ilgili tanımlayıcı etiketlerin, aldatıcı bir şekilde üst üste binmesidir.\n\n            Gerçekliğin tek ve en otantik bakış açısı olan doğrudan deneyim açısından, asla uyanmaz,\n            uyumaz ve hatta rüya bile görmeyiz.\n\n            Gerçekliğimiz sadece burada ve \"şimdi\" olannndır ve bu şimdi zamansız,\n            kesintisiz ve süreklidir.\n\n            Bununla birlikte, \"hayatım\" diye sadece uyanık halimizden kazandığımız\n            kavramlara kapıldığımız için, varlığımızın ardındaki gerçeği şöyle bir kontrol etmek\n            için bile asla durmayız.\n\n            Meditasyon, ibâdet bu gerçeğe işaret eden araçlardan biridir ve gerçekte kim olduğumuz\n            gerçeğine uyanmamız gereken sezgiyi temîn eder.\n\n            Rüyalardaki ve uykudaki deneyiminizin karakterini ve özünü, alışılmış uyanma durumunuzla\n            birlikte dikkatlice fark edin.\n\n            Bu hâl demini aldığında, yaşayan realitenin, olup duran gerçekliğin ihtişamına ve mutlak\n            güzelliğine işaret edecek derin bir sezgi doğacaktır.\n\n            MUHABBETLE AKMAYA DEVÂM EDİYORUZ..."
            }
          ]
        }
      },
      "id": 202105271941
    },
    {
      "article": {
        "header": {
          "date_value": "26 May 2021 20:03",
          "title": "ÖZ•CAN'DAN DÜŞÜNCE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/191368411_941175106675231_1152567171847350006_n_17912589805789193.jpg"
        },
        "main_article": {
          "quotes": [
            {
              "type": "baslik",
              "text": "ÖZ•CAN'DAN DÜŞÜNCE"
            },
            {
              "type": "metin",
              "text": "[ÖZ•CAN'DAN DÜŞÜNCE]\n            Şu an buradayım ve sana bunları söylüyorum çünkü bu ayrıbirşeybırakmadanherşeyi\n            birbirine bağlıyor!\n\n            Bir kazak, birbirine bağlanmış yüzlerce ilmikten oluşuyor. Bir kilim, nice motifin\n            birbirine hem benzeyerek hem hiç benzemeden sonsuz kere kendini çoğaltmasıyla dokunuyor.\n            Bir çini sayısız desenin, motifin, kıvrımın, rengin, tonun birbiriyle buluşmasından. Bir\n            şarkı onlarca notanın, sesin, titreşimin ahenkle birbirine ulanmasıyla ortaya çıkıyor.\n            Bir şiir kelimelerin, imgelerin, suskunlukların, derinliğine anlamları,\n            çağrışımlarıyla...\n\n            Hepimiz hayat gergefinden kendini gösteren nakışlarız. Kendi küçük hikayeleri, kendine\n            özgü biçim ve renkleriyle hayatın büyük hikayesini dokuyan, bütünleyen, her ânı\n            benzersiz görünümde tek kesintisiz akışız biz!\n\n            Çoğumuza lüzumsuz gelen küçük ayrıntıların bile bu büyük hikayede vazgeçilmez bir yeri,\n            büyük hikayede doldurduğu bir boşluk, birbirine bağladığı nice nice başka ayrıntı var.\n\n            Küçük şey yoktur...\n\n            Bir adım geri çekilip baktığımızda, yaşadığımız her şeyin derin bağlarla birbirine bağlı\n            olduğunu rahatlıkla görebiliyoruz.\n\n            Hiçbir şey anlamsız, sebepsiz ve lüzumsuz değil; her şey bir şekilde birbiriyle derinden\n            alakalı ve hayatın basitlikte gizlenen bu karmaşık sırrını işte bu bütünlükte, bu\n            birbirine bağlanmışlıkta, bu derin, bağdaşık gerçeklikte aramak gerekiyor.\n\n            Hayat, çoğu zaman kendi hikayemizin kıvrımlarında düğümlenip kaldığımız için\n            ıskaladığımız, göremez hale geldiğimiz bu harikulade bütünlükten kazanıyor asıl\n            anlamını.\n\n            Yakından bakıldığında anlamsız görünen piksellerin, uzaktan bakıldığında nefes kesici\n            güzellikte fotoğraflara dönüşmesi gibi...\n\n            Buradan kalkıp gidersem bir şey kaçırırım hissi de, bir şeyler kaçırmayı göze alarak\n            gittiğimiz yer de hikayenin bir parçası ve aynı büyük hikâyenin sâhibi tarafından\n            oynatılıyor.\n\n            Noktalama bilmeyen bizler, bir şeyleri bitirdiğimizi ifade etmek için \"noktayı\n            koymak\" deyimini kullanıyoruz. Oysa nokta her şeyin başladığı yer!\n\n            \"Göle düşen bir çakıl taşı gibi kendi içimde derinlere dalınca\" dedi gülünce\n            gözlerinin içi gülen biri, \"sonsuzluk denizinin serin dalgalarının gelip ayak\n            uçlarıma dokunduğunu hissediyorum\"\n\n            Muhabbetle noktalıyoruz.\n\n            •"
            }
          ]
        }
      },
      "id": 202105262003
    },
    {
      "article": {
        "header": {
          "date_value": "25 May 2021 23:39",
          "title": "FARSÇA BİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/191378384_2913889272201303_5298853872556260443_n_17907515005794623.mp4"
        },
        "main_article": {
          "quotes": [
            {
              "type": "baslik",
              "text": "FARSÇA BİR"
            },
            {
              "type": "metin",
              "text": "[FARSÇA BİR]\n            \"Sırf Mesnevî'yi zevk etmek için Farsça tâlim etmeye değer Ümmîdim\"\n\n            Böyle buyurmuştu mürşîd-i evvelîm, cânım efendim\n\n            Sonrasında iki mısrâdan ibâret nazım parçası olan beyitleri kendimize yuva belledik...\n            Zâten her bir âilenin oturması için yapılan, içinde yaşanılan mesken Arapça\n            \"Beyt\" diye okunuyor.\n\n            Evin penceresinden aşk ile baktıkça:\n\n            \"Her beytime bir hissimi bağlar da verirdim\"\n\n            diyen hissiyattan yana eğildik.\n\n            Âlemleri dolaştıysak da döndüğümüzde hep gönül hânemizde dinlendik:\n\n            Bâzen evden uzak düştüğümüz olduysa da:\n\n            Harâb oldu gönül yâ Rab\n            Evindir ânı tamir et\n\n            diye zârı zârı inledik\n\n            Aslında bir beyit bile \"hânede hâne sâhibinden gayrının olmadığını\" idrâke\n            yeter idi ammâ uykusunu tam almadan kim uyanabilmiş ki\n\n            Yeniden tercümesiyle bir hoş olduğumuz dile dönelim mi?\n\n            ʻĀşıḳī dīd ez dil-i porr tāb\n            Ḥażret-i Ḥaḳ Teʻālā ender ḫˇāb\n\n            \"Āşıḳī\" bir ʻāşıḳ \"dīd\" gördü \"-ez dil\" göñülden\n            \"por\" dolu tāb \"ḥarāret \"ender\" içinde \"ḫˇāb\" uyku\n\n            Dāmeneş rā girift āñ ġam-ḫor\n            Kǐ nedārem men ez to dest diger\n\n            \"dāmeneş\" dāmen: etek \"–eş\" żamīr Ḥaḳḳa rāciʻdir \"girift\"\n            tuttu \"āñ\" o \"ʻāşıḳ ġam-ḫor\" ġam yiyici \"kǐ\" ḥarf-i taʻlīl\n            \"nedārem\" tutmam \"men\" ben \"ez to\" seniñ \"dest\"\n            elinden \"diger\" gayri, başḳa\n\n            Çun ber āmed zi ḫˇāb ḫoş dervīş\n            Dīd muḥkem girifte dāmen-i ḫˇīş\n\n            \"Çun\" çünkî \"ber\" yukarı \"āmed\" geldi \"zi ḫˇāb\"\n            uykudan \"ḫoş\" güzel \"dervīş\" o ʻāşıḳ ve o faḳīr \"dīd\"\n            gördü \"muḥkem\" metîn, kavî \"girifte\" tutmuş \"dāmen\" etek\n            \"ḫˇīş\" kendi\n\n            Bu beyitten ne mahsûl?\n\n            Kalbi aşk harâretiyle dolmuş âşık-ı sâdıkın birisi rüyâsında Cenâb-ı Hakk'ı gördü.\n            O gam yiyici âşık, Hakk'ın eteğini muhkem kavî tuttu ve dedi ki:\n\n            - Ben senin elinden başka el tutmam\n\n            Çünki o fakîr dervîş o güzel uykudan uyandı. Gördü ki kendi elini muhkem tutmuş.\n\n            İşte bu muammayı feth etmek cihânı fethetmekle berâberdir. Zira bir sırr-ı azîm ve bir\n            müşkîl-i kavîdir.\n\n            İnsalar uykudadır; ölünce uyanırlar\n            [Hadîs-i Şerîf]\n\n            Geçmişi ve hikâyesi olan \"kişilik hâli\" uyku halidir, uyanan, hayatı yaşayan\n            bir \"kimse\" olmadığı gerçeğine uyanır.\n\n            Zebân-ı Farisî haylî şirinest\n\n            Âh bu dil, bu aşk, bu zevk değmelere gelmez pek tatlıdır cânım erenlerim..."
            }
          ]
        }
      },
      "id": 202105252339
    },
    {
      "article": {
        "header": {
          "date_value": "24 May 2021 19:44",
          "title": "SIFIR NOKTASI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/191343896_802134020440219_4215308041799180874_n_17866749218475717.jpg"
        },
        "main_article": {
          "quotes": [
            {
              "type": "baslik",
              "text": "SIFIR NOKTASI"
            },
            {
              "type": "metin",
              "text": "[SIFIR NOKTASI]\n            Biliyor musunuz tarihte sıfırın keşfi, sayılardan çok çok sonra olmuştur. Sıfır, yok\n            demek değil belki yokluk-hiçlik demek; öyle bir yokluk ki varlık onunla anlam buluyor.\n\n            O yüzden gelip geçen sayılar sayılırken sıfır dâhil edilmez. Ama sâdece sıfırın esrârı\n            anlayan, anında özgür oluyor hesâba dâhil edilmekten.\n\n            Sıfırdan yukarıya doğru gittikçe sayıların sonu bulunmaz olur. Aslında sonu bulmak için\n            büyümek değil küçülmek lâzımdır.\n\n            Meselâ ona kadar mı çıkmışız? Dokuz, sekiz, yedi, altı, derken sıfıra indik mi rahata\n            kavuştuk demektir.\n\n            Çünkü ondan aşağıya gerçek sayı yok. Sıfır ise bir noktadır. İş, Sıfır Noktası'nı\n            bulmakta. Orada ne makam vardır, ne derece; bir hesap ki inceden ince...\n\n            Sıfır noktası: Hiçbir şeyin, hiçbir değerin bulunmadığı yer, hal, her şeyin tükenmiş\n            olduğu, hiçe indiği durum\n\n            Kitap: \"Vechullâh\" Bilim: \"Kara delik\" der\n            Nokta•dır O! İçine gireni sıfır eder\n\n            Her şeyin toplamı sıfırdır...\n\n            + lar - leri götüre götüre elde bir şeyi, dahası bir eli kalmayana, hesaptan düşene\n            selâm olsun"
            }
          ]
        }
      },
      "id": 202105241944
    },
    {
      "article": {
        "header": {
          "date_value": "23 May 2021 22:45",
          "title": "BULAN SENDEDİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/190664838_847313639215245_3586807342411123062_n_17909352919748032.jpg"
        },
        "main_article": {
          "quotes": [
            {
              "type": "baslik",
              "text": "BULAN SENDEDİR"
            },
            {
              "type": "metin",
              "text": "[BULAN SENDEDİR]\n            Doğu’da, tanrısının çok değerli bir heykeline sahip bir adamın hikayesini anlatırlar.\n\n            Belki altındandı, belki de sadece kendisine değerli geliyordu.\n\n            Her ne olursa olsun, onu çaldırma korkusuyla bir sandığa kilitliyor ve sadece Kutsal\n            Günlerde tapınmak için çıkarıyordu.\n\n            Fakat bir sabah sandığı açtığında gördüğü manzara karşısında dövüne dövüne sokaktan\n            aşağı doğru koşmaya başladı:\n\n            - Tanrım çalınmış, tanrım çalınmış!\n\n            Onu gören komşusu:\n\n            - O’nu kaybettin mi?\n            - Bu hârikâ, sonunda O’nu aramaya başlayabileceksin!\n\n            İkinin ikincisi dışardadır, dışardaki tatlı da olsa puttur\n\n            Şimdi put yapmayı bırakıp kendine gelmeye başla\n\n            - İnsan niye rüyâ görür?\n            İnsanlıktan uyanmak için\n\n            Ayrılık yanılsamasından uyanmak için buradasın ve gördüğün rüyâda sâde sen varsın...\n\n            Şuna gerçek buna yalandır deme\n            Birinin aslı yok, yalan sendedir\n            Bâde-i aşk ile eğer mest isen\n            Kendine gel âşık, cânân sendedir\n            Her şeyin varlığı senin özündür\n            Kendini çok gören kendi gözündür\n            Bu mülke hükmeden senin sözündür\n            Bu boş kubbeyi kurân sendedir\n            Kalıbın kürsüdür, sultân sendedir\n            Her ne arıyorsan inan sendedir\n\n            Ayık dolaşırken uyumayı bir kez öğrenirsen, her şeyin içinde aktığı bir deniz olursun\n            sâdece, bütün bayrakların içinde dalgalandığı bir gökyüzü, bütün filmin içinde geçtiği\n            bir perde..."
            }
          ]
        }
      },
      "id": 202105232245
    },
    {
      "article": {
        "header": {
          "date_value": "23 May 2021 20:43",
          "title": "BİLİNCİN RÜYÂSI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/189813006_165997878804184_1468038200860750255_n_17895113489088637.jpg"
        },
        "main_article": {
          "quotes": [
            {
              "type": "baslik",
              "text": "BİLİNCİN RÜYÂSI"
            },
            {
              "type": "metin",
              "text": "[BİLİNCİN RÜYÂSI]\n            Bir büyük boşlukta bozuldu büyü...\n\n            Kendiyle dolu bir boşluğu doldurup boşaltmaya başladı nefes nefes...\n\n            Ölülerle, gecelerle, sümbüllerle...\n\n            Ya lâle olmalıydı ya sümbül...\n\n            Kara toprağın içinde uzun uzun düşündü.\n            Toprağın üstünde sadece biri olacaktı madem, lale olmanın da sümbül olmanın da keyfini\n            sürdü.\n\n            Ona değen gözlerde kendini görmenin heyecanıyla açtı pıtır pıtır.\n\n            Rengi mavi mor, kokusu sümbül...\n\n            Sümbül sevenler gözlerini alamadılar ondan. Her gözde sümbül oluşunu sevdi, o gözler\n            mikdârınca da unuttu toprağın altındaki lale sevincini.\n\n            Bir gün yanına koşarak bir çocuk geldi.\n\n            \"Anne bak lale\" diye seslendi. Annesi çocuğu duymadı ama sümbül o an, laleyi\n            hatırladı.\n\n            Kara toprağın içinde birden uyandı.\n\n            Gördüğü rüyayı uyanır uyanmaz unuttu. Neşeyle kâh papatya kâh lavanta olmanın hayaline\n            daldı.\n\n            O gün bir adam sevgilisine kucak dolusu papatya götürdü, yol kenarındaki lavantaların\n            üstünde arılar uçuştu.\n\n            Oysa O rahatlatan iyiliğiyle her türlü soruyu toprağına gömüyordu...\n\n            ***\n\n            Aşkın güzellik hâlinden böyle bir nağme duyuldu cânım erenlerim.\n\n            Şimdi bir isteğim var sendeki benden:\n\n            Evet biraz uzun...\n\n            Ama kendine gelmeye can atan için, tenhada kendi kendine okunduğunda iyi gelecektir.\n\n            Çünkü bütünlük sessizliktedir.\n\n            Kadîm bir gölün içine\n            Bir kurbağa atlıyor\n            Sâdece su sesi\n            [Haiku]\n\n            umutrehberi.com\n            \"Bilincin Rüyâsı\"\n            Lütfen, keremen, hilmen\n\n            Canına okunanlar\n            İçinden parmak kaldırsın\n\n            Muhabbetle"
            }
          ]
        }
      },
      "id": 202105232043
    },
    {
      "article": {
        "header": {
          "date_value": "22 May 2021 20:38",
          "title": "YUVAYA DÖNÜŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/189346499_2590823814397852_8852006010275311078_n_17874274589466512.jpg"
        },
        "main_article": {
          "quotes": [
            {
              "type": "baslik",
              "text": "YUVAYA DÖNÜŞ"
            },
            {
              "type": "metin",
              "text": "[YUVAYA DÖNÜŞ]\n            Zâten kendiyle dolu bir boşluğu\n            Doldurup doldurup boşaltmak\n            Yaşamak sandığımız işimiz bu!\n\n            Dışarıda gibi görünen\n            Her şey içimizde olup bitiyor\n            Her yerin dışında\n\n            \"İçimiz' X \"Dışımız\"\n            Arasında ne var?\n            \"Ben-im\"sendiğimiz\n            Hayâlî bir sınır\n\n            Hayatım sandığımızı\n            zihinde tutulan hayâlî bir benlik adına\n\n            Düşünerek, hissederek, hareket ederek, algılayarak, ilişki kurarak, etkinlik yaparak ve\n            dahası tapınarak geçiriyoruz.\n\n            Kimin adına?\n\n            Zekice kılık değiştirebilen \"türlü ben pozları veren\" ayrı benlik, sahte\n            kimlik, gölge kişilik adına...\n\n            Zihin gözlüğü takıldığında, aldanış yurdu olan dünyayı gören bu yanıltıcı benlik,\n            kendisine kananlara bir \"ömür gölgelerin gücü adına\" iş gördürüyorsa da filmin\n            en mühîm yerinde\n\n            \"Gölgede duranın, gölgesinin olmadığı\" anlaşılırsa, kahkalarla gülmekten\n            kendine gelemez oluyor.\n\n            Peki şimdi yolda mısın?\n            - Evet yola çıkmalı, yolda olmalı, yol olmalıyım\n\n            Yoldaysan \"bir düşünce\" kadar fazlasın\n            - Hangi düşünce?\n\n            Aramam lazım çünkü bende yok\n            Bulmam lazım çünkü kayıp\n\n            Şimdi eve geri döndün mü?\n\n            - Gitmedim, gelmedim\n            Çünkü evden hiç ayrılmadım\n\n            \"Döndüğünde yatağı soğumamıştı\"\n\n            Kendinden kendiyle kendine sefer\n            \"Mirâç\" dönüşü duyuldu\n\n            Geri döndüysen \"vuslat\" kadar eksiksin\n\n            Muhabbetle güzeller güzeli"
            }
          ]
        }
      },
      "id": 202105222038
    },
    {
      "article": {
        "header": {
          "date_value": "21 May 2021 23:53",
          "title": "YEŞİLLEMELER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/189074575_474281020354953_4133894255273065193_n_17851119731550794.jpg"
        },
        "main_article": {
          "quotes": [
            {
              "type": "baslik",
              "text": "YEŞİLLEMELER"
            },
            {
              "type": "metin",
              "text": "[YEŞİLLEMELER]\n            Dün söylenmiş ne varsa silelim\n            Yine yeni yeniden başlayalım\n\n            Zira men hayli tâze seviremmm\n\n            İçindeymişik\n            Yeşilmişik\n            Sazmışık\n\n            Telli kurânı kur, dilli dilli kurul bakalım\n\n            Zümrüt müdür ulu dağlar\n            Yeşil giymiş kuşak bağlar\n            Bütün semâ görür görmez\n            Aşkı ile bulut ağlar\n\n            - Hemen şimdi mi?\n\n            Doğu-şşş\n\n            Hızır olanın ayak izi yeşil-mişşş\n\n            Yürü buradan\n\n            Elinden tutan var\n            Takılan yerleri çıkar\n            Alçağa akar sular\n\n            - Aklıma hiçbir şey gelmiyor\n\n            Düğümlenmeden sökül\n            Cümle biriktirme dökül\n\n            Nasıl hatırlamazsın o türküyü\n\n            Gök mavisi\n            Dal yeşili\n            Kuş tüyü\n\n            - Aydınlanmamış bir sabaha uyandı. Bulutlar aralansın diye gözlerini ovuşturdu sonra\n            perdeleri açtı. Kimse bilmiyordu ama yeşil gözleri neye değse yeşil yapıyordu.\n            Pencereden gökyüzüne baktı\n\n            Alabildiğine yeşilll...\n            Yapraklar kanat çırptı\n\n            - Ne güzel birlikte yeşilleniyoruz\n            Hızır'ın gözleri değmiş gibi\n            Buralardan Yâr geçmiş gibi\n\n            Biliyor musun tabiatın güzel ahlâklarıyla ahlâklanan insanlar ölürken ekseriya\n            yeşillikler görürler\n\n            Küllü şey’in yerci ilâ aslıhû: Her şey aslına döner; aslı yeşil aslı canlı. Onun için\n            yeşillik insana neş’e verir\n\n            Şimdi BEN dilinden aşk ile bir daha söyle\n\n            - Sanıyordum ki bir vakitler öyle idi, cennetteydim, sevgilim yanımda ve aşk tazeydi.\n            Kış biticek bahar gelecek, ancak o zaman kuru dallarım yeşillenecekti. Fakat zamanın\n            tuzağında çırpındıkça, kış bitmedi, bahar gelmedi.\n\n            Kim yaşıyor kim ölü\n            Kim akıllı kim deli\n\n            Neyi sevsem, bakarım onu, ölü\n            Her taraflar diridir, sonu ölü\n            Âdetidir, mekânı dâim harâb\n            Kendi diri, giydiği donu ölü\n\n            Dokunduğu canlanan kimdi hatırla ama?\n\n            Yeşil yaş-ıl baksana dipdiri...\n\n            Elvan elvan rengin anası: yeşil\n            Tekâmülden sonra oluyor zâil\n            İnsanda gayrisi durmaz devreder\n            Gerisi nâkıstır Âdemlik kâmil\n\n            Yeşil yeşil görmek var kaderde...\n\n            Görenler düşer derde\n            Kapamış yeşil perde\n            Âşıkların gözüdür\n            Seyreyle, deme nerde?\n\n            Yalnız benim için bak yeşil yeşil...\n\n            Vur orda olsun yara\n            Yaranı göster Yâra\n            Bu gemi sağlam olsa\n            Varamaz o diyara\n\n            Buyur burdan bağlan Hızır'a\n\n            Hızır’a yalvar delsin\n            Fakat râzı değilsin\n            Gemi sağlam olursa\n            Tâze bahara nasıl ersin\n\n            Bahar güzeldir deme koynundan güzel bir çiçek çıkar; cennet \"çiçek bahçesi\"\n            demek unutma\n\n            Muhabbetle kokla güzeller güzeli..."
            }
          ]
        }
      },
      "id": 202105212353
    },
    {
      "article": {
        "header": {
          "date_value": "21 May 2021 20:49",
          "title": "AÇIK PENCERE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/189625445_1672371962970904_130622887585992959_n_18226707658045999.jpg"
        },
        "main_article": {
          "quotes": [
            {
              "type": "baslik",
              "text": "AÇIK PENCERE"
            },
            {
              "type": "metin",
              "text": "[AÇIK PENCERE]\n            Binâ duvarlarında, vasıtaların belli yerlerinde, hava ve ışığın içeriye girmesi ve\n            içeridekilerin dışarıyı görmesi için bırakılan açıklık \"pencere\" diye bilinir,\n            aslında bu târif bile kendini ele verir.\n\n            Farsça aynı anlama gelen \"pancare\" sözcüğü ile eş kökenlidir. Bu sözcük Farsça\n            \"bādgīra\" \"hava deliği\" sözcüğünden doğar; bād \"rüzgâr,\n            yel\" ve -gîr \"tutan\" sözcüklerinin bileşiğidir.\n\n            Buna karşılık İngilizce window \"pencere\" < wind eag \"yel gözü\"\n            kullanılır ki aynı manâyı okşar.\n\n            Demlenmiş bir cümle içinde kullanalım:\n\n            Açılupdur iki çifte pancara...\n            Bu eve andan düşer her dem ışık\n            [Aşık Paşa, Garib-name, 1330]\n\n            Sabahın seherinde pencerelerden içeri giren güneş odanın içini nûra boğmuştu...\n\n            Gelelim pencereden sızanlara...\n\n            Temelinde karanlık, cehâlet ve kendini unutmaktan doğan \"kötülük\" hakîkatte\n            hiçbir şey kazanamaz.\n\n            Aynı şekilde \"kendinde olma hâli\" olan iyilik de hiçbir şey kaybedemez.\n\n            Açık pencereden karanlık eve ışık dolar da ev aydınlık, dışarısı karanlık olsa da\n            içeriye karanlık dolamaz!\n\n            Peki pencere neyin hakikati?\n\n            Göz, özün toprak evden kendini seyrettiği bir çift penceredir.\n\n            Evin penceresi gözlerim\n            Kendimden bakar kendimi g.özlerimmm\n\n            Ve penceresiz ev cehennemdir. Dinin direği pencere açmaktır vesselâm..."
            }
          ]
        }
      },
      "id": 202105212049
    },
    {
      "article": {
        "header": {
          "date_value": "21 May 2021 07:41",
          "title": "ZİHİN POZLARI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/189362822_305674354431596_2523386501472788721_n_17917009744730546.mp4"
        },
        "main_article": {
          "quotes": [
            {
              "type": "baslik",
              "text": "ZİHİN POZLARI"
            },
            {
              "type": "metin",
              "text": "[ZİHİN POZLARI]\n            Zihnin doğal hali nedir?\n\n            Zihni, insanın kendini ve çevresini bilmesinde rol oynayan idrak, tanıma, anlama,\n            kavrama, hatırlama, sembolleştirme, muhâkeme ve soyutlama gibi faâliyetlerin bütünü\n            olarak okuyabiliriz.\n\n            \"Görür ki ağanın elinden kurtuluş yok, zihninde derhal bir tedbir bulur.\"\n            şeklinde ona yakışan bir cümle kurabiliriz.\n\n            Yani \"zihin\" denen şey, benlikte bulunan harika bir güçtür.\n\n            Bütün düşüncelerin ortaya çıkmasına sebep olur. Düşünceler dışında zihin diye ayrı bir\n            şey yoktur. Bu nedenle düşünce, zihnin doğasıdır. Düşünceler dışında dünya denen\n            bağımsız bir varlık yoktur.\n\n            Derin uykuda düşünceler yoktur ve bu halde dünya da yoktur. Uyanma ve rüya hallerinde\n            düşünceler vardır ve bir de dünya vardır\n\n            Tıpkı örümceğin ağını salıp ipini kendi içinden çıkarması ve tekrar içine çekmesi gibi,\n            zihin de dünyayı kendi dışına yansıtır ve yine kendi içine çözer. Ben, zihin gözlüğü\n            taktığında, dünya da görünür olur\n\n            Bu yüzden dünya gerçek olarak göründüğünde zâtı görünmez ve asıl öz ortaya çıktığında,\n            kendi parladığında dünya görünmez olur.\n\n            Zihin, nesnel deneyim âleminde dolaştığı sürece kendi doğasını asla bilemez. Bu yüzden\n            de gerçek huzurdan faydalanamaz.\n\n            Zihnin doğasını ısrarla sorgulayan, dışarıya değil içeriye dönen her kimse için, zihin\n            yerini kendi zâtına bırakarak hükmünü yitirecektir.\n\n            Zihin her zaman yalnızca kaba, kesîf bir cisme bağlı olarak var olur; o tek başına\n            kalamaz.\n\n            Akıcı, yumuşak ve esnek olan her şey, katı ve sert olanın üstesinden gelecektir zirâ\n            latîf olan güçlüdür\n\n            Her şeye sızan süptil, latîf varlığımız zihin açıklığından da sızacaktır elbet\n\n            Ne var ki insanlık hali dediğimiz trajedi aslında bir komedidir.\n\n            Komik olansa, hayatın çoğunu zihinde tutulan hayâlî bir benlik adına düşünerek,\n            hissederek, hareket ederek, algılayarak, ilişki kurarak ve tapınarak geçirmemizdir.\n\n            Kimin adına?\n\n            Zekice kılık değiştirebilen \"türlü ben pozları veren\" bu yanıltıcı benlik,\n            kendisine aldanana bir ömür, gölgelerin gücü adına iş gördürür, filmin bir yerinde\n            \"gölgede duranın gölgesinin olmadığı\" anlaşılırsa, kahkalarla gülmekten\n            kendine gelemez olur\n\n            Hâsılı mâdem zihin düşünmek için var; ben düşündükçe var dünya, \"ben\" yok o da\n            yok"
            }
          ]
        }
      },
      "id": 202105210741
    },
    {
      "article": {
        "header": {
          "date_value": "20 May 2021 22:48",
          "title": "RÂBITA TESBîHİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/186835440_473749150401156_6167440006516033848_n_17870174228387944.mp4"
        },
        "main_article": {
          "quotes": [
            {
              "type": "baslik",
              "text": "RÂBITA TESBîHİ"
            },
            {
              "type": "metin",
              "text": "[RÂBITA TESBîHİ]\n            Kelimelerimizi severek başlayalım fıkranın gülünecek yeri gelmeden...\n\n            RÂBITA: İki şeyi birbirine bağlayan nesne, rapteden bağ\n\n            MEVT: Ölüm; bir canlıda hayâtî fonksiyonların tam ve kesin bir şekilde sona ermesi,\n            kişiliği olan \"kimsenin\" ortadan kalkması durumu\n\n            HUZUR: İç rahatlığı, hâlinden memnun olup gönlünde rahatlık duyma, kendini rahat ve\n            memnun hissetme durumu. Önemli bir makâmın, kişinin vâr olduğu, bulunduğu yer, o makam\n            veya şahsın önü, katı, yanı\n\n            Yâni huzur, hızır, hazırdan geliyor; bulunma, olduğu yerin bir tanesi olarak var olma\n\n            Tek gerçek bölünemez kendiyle dolu varlığın, her şeyi kaplayıp başka şeye yer\n            bırakmayacak şekilde hissedildiği hal: huzur\n\n            Râbıta-ı mevt\n            Râbıta-ı huzur\n            Râbıta-ı şerîf\n\n            Râbıta tesbîhi: Mürşitle mürit, tahrîk eden ve tahrîk olmaya hazır olan arasında köprü\n            olan tespih\n\n            Ölüm korkusu, her an ölmek endîşesinin verdiği kaçınılmaz korkudur ve ölümden\n            korkmanızın nedeni onu ertelemiş olmamızdır\n\n            Neylersin ölüm herkesin başında\n            Uyudun uyanamadın olacak\n            Ne olacağı, olup durur olup durur\n\n            Mâdem \"Ölüm Allah’ın emri\" Her nefes \"Ben geliyorum\" diyen sese\n            kulak verelim\n\n            Hadi şimdiden\n            Usulca yum gözlerini\n            Say ki öldün\n\n            Filmi birlikte oynatalım:\n\n            Bedeni giyinmemizle başlayalım\n\n            Büyüdüğümüzü, okula gittiğimizi, arkadaş edindiğimizi, eğitim aldığımızı, aşık\n            olduğumuzu, evlendiğimizi, iş bulduğumuzu, çocuk sahibi olduğumuzu, aile hayatının zevk\n            ve acılarının tadını çıkardığımızı, torun torba sahibi olduğumuzu, hastalandığımızı\n            hayal ettiğimiz gibi, yaşlanmak, kendimizi ölüm döşeğimizde ailemizle çevrili bulmak ve\n            ölürken, yatağımızda baştan beri huzur içinde uyuduğumuzu bulmak için uyanmak, böylece\n            öz (saf farkındalığımız) görünüşte ayrı olan benliğin yaşamını ebediyen deneyimler\n\n            Hiçbir yere gitmeden veya hiçbir şey yapmadan kendi varlığında dinlenir, zâten olduğu\n            gibi\n\n            Hep ölüm döşeğinde\n            Baştan beri huzur içinde uyuduğumuz gerçeği\n            Filmin sonunda apaçık görülür\n\n            İşte nîm-bûselik yarım bir tebessümle\n            Hayatın esprisini anlayanların güldüğü yer burası\n\n            Ölüm sessizliği\n\n            Bütünlük sessizliktedir\n\n            Çünkü tohum ancak kendini karanıkta unuttuğunda fidan olur; meyveye durabilir\n\n            Yayını kesmeyelim\n            Râbıtayı koparmayalım\n            Cânım erenlerim"
            }
          ]
        }
      },
      "id": 202105202248
    },
    {
      "article": {
        "header": {
          "date_value": "20 May 2021 20:03",
          "title": "EYLEYEN KİMSE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/188083788_314101236841347_4686240952350988042_n_17924401915614819.jpg"
        },
        "main_article": {
          "quotes": [
            {
              "type": "baslik",
              "text": "EYLEYEN KİMSE"
            },
            {
              "type": "metin",
              "text": "[EYLEYEN KİMSE]\n            Bir irâdenin, bir seçimin olduğu yerde, bir bakış açısı, bir de uygulayıcısı yani\n            düşünen seçen ayrı bir \"kimse\" vardır. Ama gerçekten kesintisiz tek akışın\n            ahenginin farkedildiği yaratıcı anlarda, her şey \"ben müdahalesi\" olmaksızın\n            gerçekleşir.\n\n            Her şey doğal bir şekilde meydana geliyor. Nehri itmeye veya tutmaya çalışmanız\n            gerekmez. Sadece bırakın aksın. Yaşam, dışarıda tanık olduğunuz ayrı bir şey\n            değil.Yaşam, kalbinizde deneyimlediğinizdir. Zihinse daima, gördüğünüzü yorumlamaya,\n            tanımlamaya, kıyaslamaya çalışır.\n\n            Her şey suyun akışı, güneşin doğuşu gibi en doğal hâlinde, hiçbir zorlama olmaksızın\n            kendiliğinden gerçekleşir, işte bu tür eylem tam eylemdir.\n\n            Kendi doğal hâlinizle kesintisiz iletişim içindeki \"sâlih amel\" ancak bölünmez\n            tek gerçek olanın kendi işidir.\n\n            Sen henüz bilmesen de alacağın bir sonraki nefesi ayarlayan sessiz güçtür seni ve âlemi\n            oynatan.\n\n            O halde parçalı söz söylemeden, yarım yamalak eylemeden önce \"sessizliğe\n            banmak\" için biraz kendi içinize çekilin çünkü bütünlük sessizliktedir.\n\n            \"Aceleyle konuştuğuma çok kere pişmân oldum\" dedi boş boğazın önde gideni,\n            \"Fakat sessizliği dinlediğime asla!\"\n\n            \"Dilini tut pişmân olma, ağzını tut şişmân olma\" diye ekledi, sözü özünde\n            pişirmeyi seven bulunduğu yerin bir tânesi...\n\n            Muhabbetle güzeller güzeli"
            }
          ]
        }
      },
      "id": 202105202003
    },
    {
      "article": {
        "header": {
          "date_value": "17 May 2021 22:46",
          "title": "HAK NEFESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/187492499_148507363956939_8719822050221442576_n_17891822084054973.mp4"
        },
        "main_article": {
          "quotes": [
            {
              "type": "baslik",
              "text": "HAK NEFESİ"
            },
            {
              "type": "metin",
              "text": "[HAK NEFESİ]\n            Yine bir yel esti dağıldı terkibim, bozuldu düzenim, buyrun biraz da burdan demlenelim,\n            def'-i gam eyleyelim cânım erenlerim:\n\n            Kitabı defteri sorarsan sofu\n            Nazar kıl özüne, bak da gel derim\n            Âdem'e yakın ol, Hak ile Hak ol\n            Nefsinin kalesi, yık da gel derim\n\n            Arama yakındır pınarın gözü\n            Okursan Kurân'dır ârifin sözü\n            Ben sana, sen bana çevirip özü\n            Gönül gözü ile bak da gel derim\n\n            Vakitli vakitsiz özünü yokla\n            Bu söze kulak ver iyice sakla\n            Pîr'in bahçesinden bir çiçek kokla\n            Aynısından dik de gel derim\n\n            Biz kırkımız biriz, birimiz de kırk\n            Korkar isen sofu, sen nefsinden kork\n            Dönelim sema'lar, eyleyelim çark\n            Aşkın bâdesinden iç de gel derim\n\n            Zulmetme yazıktır o tatlı cana\n            Kaçırmadan karış sen de kervana\n            Dalmak isterisen ilm ü ummana\n            Bir usta elinden geç de gel derim\n\n            Âşık nefesin, dilli Kurândır\n            Elinde curâsı, telli Kurândır\n            Cümle erenler yolu kurândır\n            Sâki-yi Kevser'den iç de gel derim\n\n            Gel derim güzeller güzeli...\n\n            Korkmadan gel, beklemeden gel\n\n            Sonrasında cennet nimeti umarak gelenler ümit ehlidir. Şimdi dünyâ nimeti umarak\n            gelenler korku ehlidir.\n\n            Aslında her ikisi de istemeyerek gelirler çünkü belâ yularıyla çekilirler!\n\n            Yalnız gönül ehli isteyerek seve seve, gönüllü olarak gelir.\n\n            Vakitlice, \"kendinden geçerek\" gel derim...\n\n            Gayrısından geçerek böylece gelenin geldiği, bulduğu, olduğu da kendinden başkası\n            değildir hani.\n\n            Gel derim güzeller güzeli daha beri gel..."
            }
          ]
        }
      },
      "id": 202105172246
    },
    {
      "article": {
        "header": {
          "date_value": "17 May 2021 19:57",
          "title": "SEYİR VAR SEYİR İÇİNDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/186606902_1228845434214737_3995979878493079412_n_17888206415179728.mp4"
        },
        "main_article": {
          "quotes": [
            {
              "type": "baslik",
              "text": "SEYİR VAR SEYİR İÇİNDE"
            },
            {
              "type": "metin",
              "text": "[SEYİR VAR SEYİR İÇİNDE]\n            Âlem ayna, seyir var içinde\n            Kimse dünyada yaşamıyor\n            Zîrâ herkes kendi dünyasında\n\n            Herkes kendi aynasına bakıp duruyor...\n\n            Aynaya kendine çeki düzen vermek için bakar insan, kavga etmek için değil!\n\n            Evet dışarda gördüğün dalgalı cümbüş, bu gürültü patırtı, dünyanın yalnızca kendinin bir\n            yansıması olduğunu anlayasın, kendine gelesin diye var.\n\n            Dışında sandığın karmaşa, dalga içindekini çöz, denizi farket diye sadece sana öyle\n            görünüyor.\n\n            Küçümse, kötüle, yargıla, vur, kır; damlalık yap diye değil!\n\n            Yansımada hata bulmayı bırak. Kendine dikkat et, zihinsel ve duygusal olarak kendini\n            düzelt.\n\n            Manâ düzeldiğinde madde bunu takip edecek, senaryo okununca filmin seyri değişecektir.\n\n            Düşünce ve duygulara dalgalı, bulanık; olumlu ve olumsuz diye değil yorumsuz bakarak\n            çökmelerine, durulmalarına izin ver.\n\n            Dalgalananlar dibe çöktüğünde kalbindeki varlık; içindeki deniz yâni kendi doğal hâlin\n            öne çıkar, özün yüzüne yansır.\n\n            O halde, bu denizde kendini bir damla sanıp diğer damlalarla uğraşmayı, dalgaya gelmeyi\n            bırak.\n\n            Ey katre-i âvâre, bu akışın ritmini duymazsan, bu coşkunun âhengine uymazsan, \"ben\n            başıboş bir damlayım\" rolü oynarsan emîn ol, boğulursun bu denizde!\n\n            Yani hiç kimse kimse değil; senlik de yoktur, benlik de bizde; suyun zerreleriyiz bir\n            tek denizde!\n\n            Gerçekte herşeyin BİR şey, bir şeyin de herşey olduğunu tam anlamak uyanmaktır.\n\n            Damla ve denizin farkı sadece damlanın isim ve resim sınırıdır; katrenin içinde umman\n            gizlendiğini ateşle sınandıkça anlayan, damlası tamam olup damlayan için ayrılık azabı\n            bitmiş birlik zevkinde seyir başlamıştır, hoş seyir var seyir içinde..."
            }
          ]
        }
      },
      "id": 202105171957
    },
    {
      "article": {
        "header": {
          "date_value": "16 May 2021 21:38",
          "title": "BENİM RENGİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/186247436_164739005502713_778453810901180998_n_18023642569307189.jpg"
        },
        "main_article": {
          "quotes": [
            {
              "type": "baslik",
              "text": "BENİM RENGİM"
            },
            {
              "type": "metin",
              "text": "[BENİM RENGİM]\n            İçerde hapis duran bir ben (inside self) olarak dışarıdan gelen bir sesi (outside sound)\n            dinlemek değil, belki sâdece duyuşta gayboluş...\n\n            Dış dünyâyı gören ayrı bir iç benlik olmayasın; sâdece görüşte gayboluş...\n\n            Kulağın tut be hey âşık işit ilhâm-ı şeydâyı\n            Aradığın sendedir billâh dolanma dağı ovayı\n            Semi' ismine mazhâr ol, dinle tesbîh-i eşyâyı\n            Basîr ismine mazhâr ol, görürsün sen müsemmâyı\n\n            Her ne yaparsan yap\n            Her ne durumda olursan ol\n\n            Ayaktayken\n            Otururken\n            Uzanırken\n            Yemek yerken\n            Dua ederken\n\n            Fâilin, adı nüfus cüzdanında yazan \"kişi\" olmadığının farkında ol.\n\n            Yapan çatan Hak\n            Kulun fiili muallak\n\n            Eyler gibi görünme\n            Eyleyişte gaybol\n            Ayrıca görünme!\n\n            Farkındalığını, uyumayan mutlak farkındalığın doğal haline geri getir; aman içine\n            \"ben-im\" karışmasın cânım erenlerim...\n\n            Her nerede olursanız O'nunla birliktesiniz.\n            [Hadîd:4'ten]\n\n            Besmele ile başlamayan her iş, ebterdir, kesintiye uğramıştır.\n            [Hadîs-i Şerif]\n\n            Her işin Allah'lı olsun evlâdım\n            [Âmiş Efendim]\n\n            Allah'la konuşmayı ölmeden öğrenmeli...\n\n            Kendi doğal hâlinizle kesintisiz iletişim içinde olun zîrâ sâlih amel ancak kendi\n            işidir.\n\n            Ey katre-i âvâre, bu akışın bu coşkunun âhengine uymazsan emîn ol, boğulursun!\n\n            Her an yeni bir iş ve oluşun aşkın akışında, başka rengi seçilmeyene selâm olsun..."
            }
          ]
        }
      },
      "id": 202105162138
    },
    {
      "article": {
        "header": {
          "date_value": "15 May 2021 19:21",
          "title": "SABAH MİSÂFİRİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/186299166_146772524092696_7093652542947809492_n_17899977049966724.jpg"
        },
        "main_article": {
          "quotes": [
            {
              "type": "baslik",
              "text": "SABAH MİSÂFİRİ"
            },
            {
              "type": "metin",
              "text": "[SABAH MİSÂFİRİ]\n            Gök, her gece gebe kalmasaydı eğer, her sabah yeni bir güneş doğar mıydı hiç?\n\n            Bak işte sabah olmuş, yeni gün pencereden bizi gözetler. Oysa her sabah \"aynı\n            kişi\" olarak uyandığımızı sanmamız ne acı!\n\n            İnsanın vâr oluşu bir misafirhâne gibidir.\n\n            Her sabah yeni bir başlangıç\n            Diriliş ve doğuştur\n\n            Bir sevinç\n            Bir hüzün\n\n            Biraz daralma\n            Biraz açılma\n\n            Kuyruklu düşünceler\n            Kanayan hisler\n\n            Bir anlık farkındalık içinde\n\n            Beklenmedik misafir gibi\n            Tanrı misafiri gibi yani\n\n            Gelir ve giderler\n\n            Misafirleri hoşça karşılayın\n            Hepsini bir bir kabul edin\n            Onları güzelce ağırlayın\n            Daha kalmalarını istemeden\n            Nihâyet güzellikle salıverin\n\n            Geçmişi tâkip etmeden\n            Geleceği dâvet etmeden\n            Şimdiki zamânı salıverin\n\n            Derin bir nefes alın şimdi\n            Tutmadan tutunmadan salıverin\n\n            Şimdi rahatlayın...\n\n            Kişilik tuhaf uzun bir gece gibi, onun elinde sabahı mumla ararız. Oysa hiç\n            \"kimsenin\" mumunu sabaha çıkarmaz bu rüzgâr...\n\n            Uzayan ayrılık azâbının şe'nnn sabâhına, gözlerinde gecenin aydınlık izleri,\n            selâmetle erenlere selâm olsun"
            }
          ]
        }
      },
      "id": 202105151921
    },
    {
      "article": {
        "header": {
          "date_value": "15 May 2021 09:32",
          "title": "BİZİM HİKÂYEMİZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/186166624_3981973595226382_351202228036878562_n_17880674723223749.jpg"
        },
        "main_article": {
          "quotes": [
            {
              "type": "baslik",
              "text": "BİZİM HİKÂYEMİZ"
            },
            {
              "type": "metin",
              "text": "[BİZİM HİKÂYEMİZ]\n            Önce göz gözü görmez bir karanlık\n            Çamurumuzda var karanlık\n\n            Sonra odayı aydınlatan bir ışık\n            Hamurumuzda aşk bir ışık\n\n            Göz gözü sonra görür\n\n            İlk görülen ışık\n            Onunla görülen ışık\n            Dâhi her gördüğün o ışık\n\n            Nereye çevirsen başını\n            Bir ayna durur karşında\n\n            Yeteeer desen, yumsan gözlerini\n            İçin•de bir ayna...\n\n            Bir güzel arz-ı endâm etse\n            Ayna dile gelip söyler:\n            Olmadı, olmayacak senden güzel...\n\n            Şuradaki gelip merakla baksa\n            Görmek için o güzeli\n            Yalancııı der aynaya\n            Olamaz dünyada bundan çirkini aslâ!\n\n            Dönüp durdukça etrâfında\n            Tutmuşsun her şeye bir ayna\n\n            Ayna ayna söyle banaaa...\n            Sormuşlar geçenler bir bir\n            Cevabı düşmüş tek tek\n\n            Kimine, yok senden güzeli\n            Kimine, bu ne hâl görmeyeyim bir daha seni...\n\n            Gördüğüne takılıp kalma\n            Akışa uy, suyu tutma\n\n            Bildim deme, aklını bağlama\n\n            Çöz ipini, sal kendini\n            Bildiğini unut, yeniden hatırla\n            Resmini sil bir daha başla\n\n            Her neyi tanırsan\n            Her kimde kendini bilirsen\n            Hiç şüphesiz o sen olursun\n\n            Madem \"kulluk etme\"yi; tanımak, bilmek diye okurlar aynada, anlamı çevirince\n            başa, her neye kulluk edersen, kul olduğuna dönüşürsün.\n\n            Oysa her an bir şe'nnnde...\n            [Rahm.ân:29'dan]\n\n            Bildim dediğin, yok olur\n            Sen, gördüğünü var bilme\n\n            Sonra bir rüzgar eser...\n\n            Rüzgar latîf, yansımaz aynanda.\n\n            Dizi dizi dizili putları devirip kırmış\n            Yele vermiş her ne varsa\n\n            Kalmayınca tek bir nesne aynadan yansıyacak; boşluğuna düşmüşsün\n\n            Ayna tuz buz sonunda...\n\n            Her zerresinde yine sen görünmüşsün\n            Heyhât g.ayrı gören \"kimse\" kalmamış\n\n            Ey kimse!\n\n            O kadar yakın ki göremezsin\n            O kadar ince ki anlayamazsın\n            O kadar basit ki inanamazsın\n            O kadar iyi ki kabul edemezsin\n\n            •\n            Bu kadar!"
            }
          ]
        }
      },
      "id": 202105150932
    },
    {
      "article": {
        "header": {
          "date_value": "15 May 2021 00:08",
          "title": "AYDINLIK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/185867188_115192417361812_1076989896804087605_n_17926122550596414.jpg"
        },
        "main_article": {
          "quotes": [
            {
              "type": "baslik",
              "text": "AYDINLIK"
            },
            {
              "type": "metin",
              "text": "[AYDINLIK]\n            Aydınlanma: Nurlanmak, ferah bir hal almak, yüklerden kurtulmak, bağları çözmek,\n            açıklığa kavuşmak, olduğu gibi gör(ün)mek\n\n            Gerçi adı hiç anılmasa, bir kavrama bağlanmasa yeğdir ammâ...\n\n            Aydınlanma, uyanma, kendine dönme denen şeyin, sizi \"özel biri\" yapacağını\n            düşünmeyin; hayır hayır öyle değil.\n\n            Herhangi bir şekilde özel hissediyorsanız, kişi halindesiniz ve kişi olmak uyumaktır.\n\n            Aydınlanmış ve uyanık olduklarını sanan çok kimselerle karşılaşıyor, aynalaşıyorum.\n            Maşallah hepsi de çok dokunaklı, etkileyici bir manevi deneyime sahipler, her fırsatta\n            uyanış hikayelerini anlatmaya pek meyilliler.\n\n            Göğüslerini gere gere \"aydınlanma rozetini\" gösterir gibiler.\n\n            Sanırsın bana aydınlanmış!\n\n            Hayran kitlesiyle yüksek yüksek tepelere oturmuşlar, bir yandan kahvelerini yudumlarken\n            bir yandan da ne kadar uyanık oldukları hakkında konuşur; uyuyan halka yüksekten\n            bakarlar.\n\n            Davâsı olanın manâsı olmaz...\n\n            Hepsi hepsi aydınlanma hakkında ağlatan bir fıkra gibi!\n\n            Aydınlanmaya dâir en komik şey nedir biliyor musunuz?\n\n            Kendine geldiğinde, doğal haline döndüğünde, ne ona sahip çıkacak bir kimsenin, ne de\n            onu anlatabileceğin başka bir kimsenin kalmamasıdır.\n\n            Aydınlanma çok sıradan, basit, doğal bir şey hattâ yaptığın bir şey değil olduğun şey!\n            Şâyet aydınlanma rüyasında değilsen, hiç de öyle özel bir şey değil!\n\n            Seni daha çok özel yapmak yerine, seni daha az özel, sıradan, normal yapacak; akışa\n            karıştıracak...\n\n            Seni alçakgönüllülük, masumiyet, şefkat ve merhametin tam merkezine yerleştirecek; kendi\n            doğal hâline! Hârika değil mi?\n\n            Herkes size aaa aydınlanmış biri diyebilir veya demeyebilir...\n\n            Ancak aydınlandığınızda, aydınlanma \"kavramı\" ve aydınlanmış \"kimse\"\n            koca bir şakadır içten içe güldüğünüz.\n\n            Lâzım oldu, söylendi... Aydınlanmaya sıkışıp kalmayasın güzeller güzeli zâten cümle âlem\n            aydınlık...\n\n            Bak işte filmde bile yeri var:\n\n            ... Ve neden sonra bir şeyler oldu. Kendimi bıraktım. Sonsuzlukta kaybolup karanlık\n            sessizlikle bütünleştim. Özgürlüğü buldum.\n            [Fight Club'dan]\n\n            Zâten OlANdan ayrı bir ben yoğ imiş meğer...\n\n            Meğer ümîdin (arayanın)\n            kaybolması (arayış)\n            özgürlük demekmiş"
            }
          ]
        }
      },
      "id": 202105150008
    },
    {
      "article": {
        "header": {
          "date_value": "14 May 2021 21:57",
          "title": "ÂH BU AYNALAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/185828615_281331647034379_2787133765451883530_n_17873559359410086.jpg"
        },
        "main_article": {
          "quotes": [
            {
              "type": "baslik",
              "text": "ÂH BU AYNALAR"
            },
            {
              "type": "metin",
              "text": "[ÂH BU AYNALAR]\n            Sevgili her bir aynada, her an başka bir yüz gösterir zîrâ görüntü, aynanın o andaki\n            durumuna bağlı olarak her vakit başka başka olur.\n\n            Aynı sebeple ayna, görüntülerin muhtelif hükümlerine bağlı olarak, hallerin\n            çeşitliliğinden başka türlü olur ve bir karâr üzre kalmaz.\n\n            Bir sûrette iki aynı tecellîde yüz göstermez, iki aynada aynı sûret ile peydâ olmaz\n\n            Aç gözünü seyret; tekrârı yok bunun!\n\n            Peki adetlerin aslı niçin bir olmuştur, kendisi nasıl bir kalır?\n\n            Her dem türlü takâyyüde düçâr olur, her an başka bir şekil ve kayıtla zuhur eder ki onu\n            tek bir yüzle tanıma, bir puta bağlanma!\n\n            Senin güzel yüzünü temâşâ edenler, pencerelerinden baktıkları vakit cemâlin aynasında\n            kendi yüzlerini gördüler. İşte davâlarındaki ihtilâf bundan olur.\n\n            Görünür olan, bakanın sûretinde idrâk edilir.\n\n            Her neyi tanırsan, bilirsen hiç şüphesiz o sen olursun. Eğer göremezsen henüz kendi\n            nefsini tanımadın demektir\n\n            Bir tâife ki cümleden ziyâde gördüler, âyinede hep kendi akislerini gördüler\n\n            Mâdem ki \"âlem âdem için aynadır\" o halde aynada görünen aynanın önünde\n            duranın yansıması değil midir?\n\n            Muhatabında herkes kendini görür\n\n            Nitekim en parlak ayna olan İnsanlığın Tarifi'ne Sâdık da baktı:\n\n            - Ey güneş yüzlü! Senden daha güzel daha parlak bir yüz görmedim\n\n            Câhil de aktı kendi yüzüne:\n            - Hâşimoğulları'ndan senden daha çirkin suratlı biri gelmemiştir\n\n            \"Suyun rengi kabının rengidir\" dilberinin yüz göstermesi için \"Kendini\n            (nefse-hû) tanıyan, rabbini (rabbe-hû) tanır\" güneşinin doğması lazımdır\n\n            Mâdem kalp, Rahmân'ın iki parmağı arasında halden hale dönüp duruyor, suret de\n            aynanın durumuna göre her dem değişip durur elbet\n\n            Nasıl buyurmuştu Varlığın Sevinci:\n\n            Kalbin misali tüy gibidir rüzgar onu dilediği gibi bir yandan bir yana çevirir durur.\n            Şimdi siz rüzgara sövmeyin o Rahmân'ın nefesidir\n\n            Eğer bu nefesten nasiplenmek istersen:\n\n            O her an başka bir tecellîdedir.\n            [Rahmân:19'dan]\n\n            işaretini okumalı.\n\n            Senin kalbindeki hallerin çeşitliliği, O'nun işlerinin türlü türlü oluşundandır\n\n            \"Suyun rengi kabının rengidir\" böylece malûmun olur zîrâ buradan,\n\n            \"Sevenin rengi, sevgilinin rengidir\" mâşuk hangi işte ise âşık dahi o iştedir\n            nüktesi göz kırpar durur.\n\n            Tamamı için\n            umutrehberi.com"
            }
          ]
        }
      },
      "id": 202105142157
    },
    {
      "article": {
        "header": {
          "date_value": "13 May 2021 20:12",
          "title": "TESTİ SUYU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/186361653_1398908937169048_5251803249105490262_n_17888615093084958.jpg"
        },
        "main_article": {
          "quotes": [
            {
              "type": "baslik",
              "text": "TESTİ SUYU"
            },
            {
              "type": "metin",
              "text": "[TESTİ SUYU]\n            Düşünceler sorun değildir onları ciddiye alıp inanmadığınız sürece... Duygular da dert\n            değil... Onlara takılı kalmadığınız sürece!\n\n            Beden ve zihinin ötesine geçtiğinizde ayrı sandığınız \"diğerleri\" mutlak\n            bilinç içinde kaybolur\n\n            Bunun farkında olan bir \"kişi\" değildir.\n\n            Şimdiii gelelim destiye, durun öyle hemen \"ne alâka\" demeyin, bağlarız elbet\n            bir yere, hoş bağlanmayanı yeğdir aslında...\n\n            Desti nedir desti?\n\n            Dest, Farsça el demek destî elde taşınabilen, (kudret) elinden yapılmış toprak kap!\n\n            Gövdesi geniş, boğazı dar, kulplu, emzikli veya emziksiz, topraktan yapılıp fırında\n            pişirilmiş su kabı\n\n            Türkülerde yeri var yâ hû\n\n            Ey su yolu su yolu\n            Boş gider gelir dolu\n            Desti de golun kırılsın\n            Yoruldu yârin golu\n\n            Nasıl ki bir testinin içindeki boşluk testinin şekline, hacmine ve kokusuna (kişilik)\n            sahipmiş gibi görünüyorsa, işte kişi de varmış gibi görünüyor\n\n            Testiyi kullanılabilir kılan şekli ve hacmi olmayan boşluktur hem testinin içindeki ve\n            dışındaki boşluğun farkı yoktur\n\n            Kendini (testinin içi) ve dünyayı (testinin dışı) ayrı gören testidir (kişi) Ancak testi\n            varsa ben ve öteki, madde ve manâ, dünya ve içindekiler vâr olabilir.\n\n            Kendini \"testi\" sanmayı bıraktığında, artık dünyayı farklı bir şey olarak\n            gören \"kimse\" kalmamıştır\n\n            Bilinmeyen, târif edilemeyen kendi gerçek doğamız, tuttuğunuz tüm zihinsel yapıları\n            (testiye dair kalıplar, bağlar) bırakmaya hazır olduğunuzda yâni ateşle terkibi\n            dağıtacak ilk kıvılcım düştüğünde, evet evet âşık olmaya başladığınızda kendini\n            uyandırma kapasitesine, gün yüzüne çıkma potansiyeline sahiptir.\n\n            Bunu gözardı etmeseniz iyi olur: bütün inanç kalıpları testi içindir ve gerçek inanç\n            diye bir şey yoktur.\n\n            Kendinle barış içinde olduğunda, duygu ve düşüncelerin gürültü yapmadan gelip gittiği\n            sessizlikte, testinin duvarı dökülmeye, BEN kabuğu düşmeye başlar.\n\n            Nihayet toplananlar dağıldığında, ben olma alışkanlığı yani ayrı kişilik zannı\n            yıkıldığında içerisi ve dışarısı bir olur, ben olmayınca ötekisi de kalmaz olur.\n\n            Hoş testiyi kıran da bir, yapan da, içine havayı suyu koyan da bir, boşaltan da...\n\n            Nasıldı o Angaralı türkü:\n\n            Su gelir güldür güldür\n            Gel de yâr beni güldür\n            Bir damlacık ganım akmaz\n            Öldürürsen sen öldür"
            }
          ]
        }
      },
      "id": 202105132012
    },
    {
      "article": {
        "header": {
          "date_value": "12 May 2021 22:58",
          "title": "BAYRAM HEDİYESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/185858574_1134627120298288_1589391423047019633_n_17895798197026915.mp4"
        },
        "main_article": {
          "quotes": [
            {
              "type": "baslik",
              "text": "BAYRAM HEDİYESİ"
            },
            {
              "type": "metin",
              "text": "[BAYRAM HEDİYESİ]\n            Uğurlamak: Birini iyi dileklerle yolcu etmek, teşyî etmek\n\n            Biliyor musun ey can işin, yolun hayırlı olsun manâsına bilhassa eskiden yangına giden\n            tulumbacılara \"uğurlar olsun\" denilirmiş; ne demekse artık?\n\n            Yürü, gölgen seni uğurlamakta\n            Küçülüp küçülüp kaybol ırakta\n\n            Ve geçmeyen; uğurlamadığındır...\n\n            Yârım getirdi uğur\n            Yine aşk etti zuhur\n            Sıfatı uzak ise n'olmuş\n            Zâtı canda durur\n\n            Bu makam hem yedi kat\n            Girenler eder berat\n            Hep mahlûkat sıfattır\n            Âşıkta duruyor bizzat\n\n            Varlık helâk olmalı\n            Sadece zat kalmalı\n            Târif olunan hâl\n            Sâdık âşıkın malı\n\n            Âşık isen, yan ey can\n            Kalmasın sende irfan\n            Cihanı kaplamak için\n            Sen hep yan da ol duman\n\n            Yak da kalmasın vârın\n            Âr ile hem vakârın\n            Âşık kendini yok et\n            Kalsın sâdece yârın\n\n            Orda olsun mekânın\n            O hâl, âşıka yakın\n            Yârını küstürme sakın\n            \"Ben-im\" olmaya lafın\n\n            Yok ol da bak doyası\n            Gözlerinden sil pası\n            İki cihandan geniş\n            Bir kâmilin ayası\n\n            Bu hâli bilir kâmil\n            Böyle söyler cümle dil\n            Bu hâlde olmak için\n            Âşık secdeye eğil\n\n            Kıyamazsın demedim mi?\n\n            Muhabbetle güzeller güzeli..."
            }
          ]
        }
      },
      "id": 202105122258
    },
    {
      "article": {
        "header": {
          "date_value": "11 May 2021 17:20",
          "title": "GÖLGESİ DE KENDİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/184557552_469583190932951_7271307321853818590_n_17885013200197750.jpg"
        },
        "main_article": {
          "quotes": [
            {
              "type": "baslik",
              "text": "GÖLGESİ DE KENDİ"
            },
            {
              "type": "metin",
              "text": "[GÖLGESİ DE KENDİ]\n            Arapça \"ḳahr\" üstün gelmek, zorla istediğini yapmaktan oluyor, itiraz edecek\n            bir ikinci bulunmuyor.\n\n            Kahhâr: Çok kahreden, ezen, mahveden, yok eden olunca işte bu defa kafasına inen tokmak\n            çok kahhâr:\n\n            İstediğimi buldum âşikâre can içinde\n            Kudret kılıcın almış nefsin boynuna çalmış\n            Nefsini depelemiş elleri kan içinde\n\n            “Kendisine karşı çıkanları, tanrılık iddiasında bulunanları yok eden, kahreden”\n            anlamında :\n\n            EL-KAHHÂR Celle celaluhû vâr!\n\n            “Vâhid” oluşunun hâkim rengini, kendiyle dolu oluşunun sonucunu yaşatarak\n            zihinde kurgulanan ayrı benliğin\n            izâfî sanal kimliğin asla “var” olmadığını seyrettiren\n\n            Ettim havâle nefsimi kahhâr-ı âdile\n            Meğer var bilinen hiç yok muymuş ne\n\n            O'dur kullarının üstünde kâhir, mahv edici, kul isminin karşılığı bir varlık mevcûd\n            değil; yalnız O!\n            [Enâm:61'den]\n\n            \"Fâil benim\" fikri yavaşladığında yâni egonun \"Ben yapıyorum\"\n            davulunun temposu düştüğünde, benliğin kökenindeki düşünce açığa çıkar.\n\n            Bu düşünce farkındalık içinde çözüldüğünde, arkasında onu besleyen his görünür, hisler\n            dibe çöktüğünde kalbindeki varlık yâni kendi doğal hâlin öne çıkar, özün yüzüne yansır.\n\n            Vücûdum ülkesi\n            Kahhâr-ı aşkın ülkesiymiş meğer\n            Benlik dağı yıkıldı harâb oldu\n            Çıkan her ses O'nun sesiymiş meğer\n\n            Evde hiç olmadığını, filmde hiç görmediğini fark eden esas oğlan ne hisseder sizce?\n\n            Beni sorma bana bende değilim\n            Sûretim boş yürür dondan içeri\n\n            Nereye bakar isem dopdolusun\n            Seni nere koyam benden içeri\n\n            Dinini terk edenin küfürdür işi\n            Bu ne küfürdür imandan içeri\n\n            Hayyu'l Kayyûm Kahhâr Allâh\n\n            Âlemde nefes de nefis de bir imiş meğer\n\n            Mutlak varlık, saf bilinç, her mertebede kemâlini setr ile cemâlini seyrândadır.\n\n            Ne var ki Nûr'u ancak nûr, kemâl'i ancak kâmil ve Allah'ı ancak Allah\n            bileceğinden buradan öte, susmak konuşmaktan daha hayırlıdır.\n\n            Kendi kendine konuşmayı bırakınca\n            Ak ile karadan geçtik:\n\n            Sustuk elhamdülillah"
            }
          ]
        }
      },
      "id": 202105111720
    },
    {
      "article": {
        "header": {
          "date_value": "11 May 2021 11:46",
          "title": "KİŞİLİK HÂLİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/184874615_985187988987247_1938462038733697738_n_17937840301478722.jpg"
        },
        "main_article": {
          "quotes": [
            {
              "type": "baslik",
              "text": "KİŞİLİK HÂLİ"
            },
            {
              "type": "metin",
              "text": "[KİŞİLİK HÂLİ]\n            \"Ben\" ne olduğumu söyleyemem çünkü kelimeler ancak dışardan bakar ve\n            dışardakinin ne olduğunu tarif edebilirler, söz konusu ben isem ancak ne olmadığımı\n            söyleyebilirim.\n\n            Ne olduğunu bildiğinde kim olduğunu da bileceğini sanıyorsun. Ama asla kim olduğunu\n            bilmezsin.\n\n            Nasıl ki bir testinin içindeki boşluk testinin şekline, hacmine ve kokusuna sahipmiş\n            gibi görünüyorsa, kişi de varmış gibi görünüyor.\n\n            Soyun ve o olduğunu zannettiğin gibi olmadığını gör. Adlandırılabilir ve tarif\n            edilebilir sınırlı bir varlık olduğun fikrine inanmayı, put yapmayı bırak.\n\n            \"Kişi\" diye bir şey yoktur. Sadece kısıtlamalar ve sınırlamalar (kabz) vardır.\n            Bütün bunların toplamı kişiyi belirler.\n\n            Kendini bilmek mümkün değil; kendin ol. Kendin olmak için kendinin şu ya da bu olduğunu\n            zannetmeyi, isimden resimden geçmişten bir hikaye kurgulamayı, sözlerden çerçeve çizmeyi\n            bırak; sadece ol.\n\n            Gerçek doğanın açığa çıkmasına izin ver. Zihninin \"kendini arayış\" hayali ile\n            dağılmasına izin verme çünkü zihinle arayan ancak zihinde bir şey bulabilir.\n\n            Tek yapman gereken kendini tanımlamaya çalışma eğiliminden kurtulmak.\n\n            Tüm tanımlar sadece bedenine aittir ve onun türlü ifadeleridir. Bedene dair bu\n            takıntılardan ve bağlardan kurtulduğunda, aslî doğana kendiliğinden ve zahmetsizce\n            döneceksin; bir de ne göresin zâten hiç ayrılmamışsın.\n\n            En başından beri vaad edilmiş topraklardayız.\n\n            Nobody ever had or was \"a self\"\n\n            Not: Bu görülen manzara, bulutların üzerinden günbatımı; güneş yerli yerinde vesselâm"
            }
          ]
        }
      },
      "id": 202105111146
    },
    {
      "article": {
        "header": {
          "date_value": "11 May 2021 07:04",
          "title": "SÂHİBİNİN DİLİNDEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/183781860_524543485236841_8368530536817188982_n_17981970478365411.jpg"
        },
        "main_article": {
          "quotes": [
            {
              "type": "baslik",
              "text": "SÂHİBİNİN DİLİNDEN"
            },
            {
              "type": "metin",
              "text": "[SÂHİBİNİN DİLİNDEN]\n            Ey Yahudi kafasında olanlar, yahudi idrakinde tenzihte duranlar, biri bir tek\n            kendilerinde sananlar, ikilikte kalanlar, fenâ aldananlar\n\n            Allah'ın bir tek kendilerine dost olduğunu düşünenler. Başkasının cehennemini,\n            kendi cenneti yapanlar. Yalnızca kendilerini dünyâ ve âhirette iyiye ve güzele lâyık\n            görenler\n\n            Bilmeyip bölenler, Allah'ı ve birliğini tanımadan, O'nun nâmına iş görenler\n\n            O'nun adına yakanlar, O'nun adına yıkanlar, O'nun adına yargılayanlar\n\n            Âdem olmadan adamlık, insan olmadan halîfelik peşinde koşanlar\n\n            Başkalarının enkâzı üzerine din inşa edenler, gözyaşı ile gül bahçesi sulayanlar\n\n            Ey İnsan'ı tanımadan İNSAN'a düşmanlık edenler, kendi kendilerine yazık\n            edenler!\n\n            Adına \"inanç\" dediğiniz afyonlarınızdan kurtulmanız için daha kaç çocuğu diri\n            diri gömeceksiniz?\n\n            Ey HÛ'yu bilmeden Yâ HÛ'yu ağzından düşürmeyen ezberciler\n\n            Karanlığa kurşun sıkanlardan da sizden ve yaptıklarınızdan da uzağız.\n\n            Bilmeden giyindiğiniz kostümün içinde yandığınıza, dokunduğunuz yerin yandığına, hâsılı\n            size ve sizden açığa çıkan yangına şâhidiz sâdece...\n\n            Nâdânı terk etmeden yârânı arzularsın\n            Hayvânı sen geçmeden insânı ârzularsın\n\n            Bekleyin görecektir duranlar yürüyeni!"
            }
          ]
        }
      },
      "id": 202105110704
    },
    {
      "article": {
        "header": {
          "date_value": "11 May 2021 03:42",
          "title": "DİLENCİ TRENİ ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/181915751_520076612692795_4021396953274171781_n_17884651247315670.mp4"
        },
        "main_article": {
          "quotes": [
            {
              "type": "baslik",
              "text": "DİLENCİ TRENİ ∞"
            },
            {
              "type": "metin",
              "text": "[DİLENCİ TRENİ ∞]\n            Kaldığımız yerden aşk ile devâm ediyoruz.\n\n            Dilenci nihâyet insafa gelmişti:\n\n            - Hayır, hayır... Hiç kimse ölmedi; herkes hayatta. Paracıklarını geri al.\n            - Neden bu kadar suçluluk duyuyorsun? Vallahi dert değil, ben oyundan keyif alıyorum.\n            Burada oturuyorum, yapacak başka bir işim yok. Ve sen işe eğlence katıyorsun, bir liraya\n            bunca zevk... Hiç de fenâ değil.\n\n            Ne dediysem kabul ettiremedim\n\n            - Bugüne kadar hiç kimse bana güvenmedi. Sen ya zırdelinin tekisin ya da ben neler\n            olduğunu bilemiyorum fakat sen gene de güvenmeye devam ediyorsun. Karımın öldüğüne\n            gerçekten inanıyor musun?\n\n            - Gerçekten inanıyorum\n            - Çünkü insanlar fanidir, insanlar ölürler. Karın ölümsüz değil. Üzülme, bir gün ölecek.\n            Bugün ölmediyse bile yarın ölecek.\n            - Mangırlar sende kalsın belki sadece hikâyeyi zamanından biraz önce anlatıyorsundur.\n            ...\n            - Senden hiç para almayacağım ve bugünden itibaren insanlara yalan söylemeye son\n            veriyorum. Bütün gün boyunca \"Babam öldü, annem öldü\" deyip duruyorum. Karım\n            günde bazen on iki kez ölüyor.\n\n            - Biliyor musun sen bana inanmış olan ve yine inanmaya hazır olan tek insansın.\n\n            - Git ve evinde kaç kişinin hayatta olduğunu ve kaç kişinin ölmüş olduğunu say. Ölüler\n            için zaten aldın; hayatta olanlar için daha fazla para alabilirsin. Bir gün ölecekler ve\n            o zaman beni bulamayabilirsin... Çünkü ben sadece bir saatliğine buradayım, sonra gitmiş\n            olacağım.\n\n            Sonraları Ankara'dan sürekli geçmeye devam ettim çünkü işlerim için orası bir\n            kavşak noktasıydı. O adam bana her zaman meyvelerle, simitlerle geldi beni karşılamaya.\n\n            - Bu yaptığın doğru değil, sen yoksulsun\n            - Yoksulum fakat beni hor görmediğini anlayamayacak kadar yoksul değilim. Hiçbir insanı\n            hor göremezsin, ondan şüphe duyamazsın. Ben senden ne alabilirim? Birkaç lira belki...\n            Fakat senin insanlığa güvenini alamam\n\n            İnsanlığa güvenmek, insanı giyineni bilmek nasıl bir tevhîd zevkidir. O senin\n            insanlığının bir parçasıdır. Seni kandıranlar da dâhil olmak üzere herkese güven; bu\n            sefer daha güzel aldan.\n\n            Her birinin kendi zorlukları var, kendi dayanılmaz sorunları var elbette...\n\n            Ama gülen yüze, samimiyet, acziyet ve saflığa; kim ne kadar dayanabilmiş ki...\n\n            Nihâyetinde kendi silinmez rengi yâ hû"
            }
          ]
        }
      },
      "id": 202105110342
    },
    {
      "article": {
        "header": {
          "date_value": "11 May 2021 03:21",
          "title": "DİLENCİ TRENİ 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "DİLENCİ TRENİ 1+1"
            },
            {
              "type": "metin",
              "text": "[DİLENCİ TRENİ 1+1]\n            Efendim hangi vagonda kalmıştık?\n\n            Evet evet kendi hikâyemden bahsetmiştim dilenciye, dinleyelim neler olmuş neler:\n\n            - Ne için acele edeyim?\n            - Giysilerini değiştirmen gerekiyor. Hadi git.\n            - Aman Allâhım yoksa beni tanıdın mı?\n            - Hayır... Elbette seni tanımadım. Seni nasıl tanıyabilirim? Şapka, palto, onlar yeni!\n            Seni daha önce şapkalı ve paltolu görmemiştim.\n            - Hem akrabaların o kadar hızlı ölüyor ki! Acele et, git hadi...\n\n            Üçüncü kez gelmeye tereddüt etti. Fakat açgözlülük öyle bir şeydir ki onun cazibesine\n            bir kez kapılmaya görsün insan.\n\n            Paltosunu, gömleğini çıkartmış, üzerinde sadece bir peştamal ile geri döndü.\n\n            - Bu harika, çok yakışmış!\n            - Hava o kadar sıcak ki, palto ve şapka konusunda biraz endişeliydim. Söylesen şimdi kim\n            öldü?\n\n            - Aman yâ Rabbi ne kadar garip değil mi? Fakat çok talihsiz bir gün. Haklısın, karım\n            öldü.\n\n            - Şu bir lirayı da al. Eve git ve bak bakalım birisi ölmüş mü. Çıplak gelmene gerek yok;\n            peştamalını giymeye devam edebilirsin; çıplak olursan polis seni yakalayabilir ve başın\n            derde girebilir\n\n            - Ve benim de başım derde girebilir.\n            - Senin neden başın derde girsin ki?\n            - Çünkü burada seni bekleyip duracağım. Eğer polis seni yakalarsa, bu beni gerçekten\n            endişelendirecek \"Zavallı adama ne oldu?\" diyeceğim.\n\n            - O kadar insan öldü ve adını bile sormadım; yoksa evine gidebilirdim. Fakat kendin\n            ölmemen gerektiğini hatırla olur mu, yoksa parayı almaya kim gelecek buraya?\n\n            Fena afallamış, şok olmuştu.\n\n            Dördüncü kez dört lira ile geri geldi\n\n            - Bunları geri al, kabul edemem\n            - Hiç kimse ölmedi. Bu benim işim. İnsanları kandırıyorum fakat seni kandıramam.\n            - Neden kandıramazsın? Ben kandırılmaya son derece müsâitim. Burada böylece oturuyorum;\n            kandırılmak dışında yapacağım başka bir işim yok.\n\n            - Hem bu kadar uzun süre geçirmene gerek yok, tren istasyonun etrafında dön ve geri gel,\n            bir lira al. Bundan böyle bana hikâye anlatmana gerek yok. Sadece ellerin açık olarak\n            gel ve ben birisinin ölmüş olduğunu anlarım.\n\n            DEVÂM EDİYORUZ..."
            }
          ]
        }
      },
      "id": 202105110321
    },
    {
      "article": {
        "header": {
          "date_value": "11 May 2021 02:52",
          "title": "DİLENCİ TRENİ 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/183686948_219538399601422_2837414680082718314_n_17884091267162064.jpg"
        },
        "main_article": {
          "quotes": [
            {
              "type": "baslik",
              "text": "DİLENCİ TRENİ 1"
            },
            {
              "type": "metin",
              "text": "[DİLENCİ TRENİ 1]\n            Önce biraz kelime sevelim, sonra işimize bakalım...\n\n            Dilenci: Başkalarına el açarak, dilenerek geçinen kimse.\n\n            Dilenci treni: Oraya buraya uğraya uğraya, ekspres değil bütün istasyonlarda durarak\n            ilerleyen vâsıtâ.\n\n            Dilenci bir olsa şekerle besleyeyim: Yardım isteyenlerin çokluğu karşısında bıkkınlık\n            için söylenir.\n\n            Hırsız: Hayırsız, uğursuz. Başkasının malını çalan kimse, uğru\n\n            Atamız elma çaldı cennetten\n            Biz o hırsızların çocuklarıyız\n\n            Kalıbı, kıyâfeti hırsızlıkta, dilencilikte artık pir olduğuna bir bakışta hüküm\n            verdiriyor dediğimiz ne çok insan gördük değil mi?\n\n            Şimdi var mısınız dilenci görünümlü bir hırsızla geçen maceraya birlikte şâhid olmaya?\n\n            Eveeet efendim, gamı silkeleyelim...\n            Hem ne demişti şâir:\n\n            Uzak nedir?\n            Kendinin bile ücrasında yaşayan benim için\n            Gidecek yer ne kadar uzak olabilir?\n\n            Ama ne bileyim yine de uzun yola çıkmaya hüküm giymişim; yakında dur durak yok bana...\n\n            İkinci cihan harbi sonrası kıtlık yılları, sürekli trenlerle seyahat ediyordum\n\n            Bir keresinde, İstanbul'dan Ankara'ya inmişim ve Kars'a giden Doğu\n            Ekspresi'ni yakalamadan önce bir saat boş zamanım vardı. Kompartımanda tek başıma\n            oturuyordum; diğer yolcular inmişti, burası Boğaziçi Treni'nin son durağıydı\n\n            Gözyaşları içinde bir adam sokuldu yanıbaşıma:\n\n            - Sil gözyaşlarını... Bana sadece hikâyeyi anlat\n            - Ne hikâyesi beyim!\n            - Herneyse, gerçek olabilir, olmayabilir de... Bana sadece hikâyeyi anlat güzelim\n            - Annem öldü\n            - Biliyordum\n\n            Dedim ve ona bir lira verdim\n\n            - Buna ihtiyacım var, çok teşekkür ederim. Bu günlerde kimse bir şey vermiyor\n\n            dedi ve gitti.\n\n            Fakat sonra düşünmüş olmalı:\n\n            - Bu adam çok kolay aldanıyor. Devamını dinlemeden bir lira verdi bana; saf mı ne\n\n            Bir palto ve şapka giyinmiş olduğu halde geri geldi.\n\n            - Gözyaşların nerede?\n            - Hangi gözyaşları?\n            ...\n            - Sen başka birisin, hikâyen ne?\n\n            Bu defa \"Babamı kaybettim\" dedi.\n\n            - Şu bir lirayı al çünkü bir hikâye ile gelen herkese bir lira veriyorum, annen öldü,\n            baban öldü, yakında birisi gelecek ve karısı ölmüş olacak, başka birisi gelecek ve\n            çocuğu ölmüş olacak. Bir saat vakit var ve bir saat için yetecek param var. Hadi acele\n            et, acele et...\n\n            diye kendi hikâyemi özetledim.\n\n            MERAKLISI VARSA HİKÂYEYE DEVÂM..."
            }
          ]
        }
      },
      "id": 202105110252
    },
    {
      "article": {
        "header": {
          "date_value": "10 May 2021 17:16",
          "title": "NEFES VER: GÜLÜMSE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/184572938_886785948576190_1289176940348189416_n_17849852453581184.jpg"
        },
        "main_article": {
          "quotes": [
            {
              "type": "baslik",
              "text": "NEFES VER: GÜLÜMSE"
            },
            {
              "type": "metin",
              "text": "[NEFES VER: GÜLÜMSE]\n\n            Nefes alarak bedenimi sâkinleştiriyorum\n            Nefes vererek gülümsüyorum\n            Şu ânın farkında olarak\n            Bunun eşsiz ve hârikâ bir an olduğunu biliyorum\n\n            Nefes alarak bedenimi sakinleştiriyorum...\n\n            Bu cümleyle bir bardak soğuk su içer gibi bedenime yayılan serinliği, tâzeliği,\n            ferâhlığı hissediyorum. Nefes alırken bu satırı söyleyince, yeni gelen tâze nefesle\n            gerçekten bedenimin ve zihnimin sakinleştiğini hissediyorum.\n\n            Nefes vererek gülümsüyorum...\n\n            Bir gülümsemenin etkisini bilirsiniz. Gülümseme yüzünüzdeki yüzlerce kası ve sinir\n            sisteminizi rahatlatır. Bir gülümseme sizi kendinizin efendisi yapar.\n\n            Erenlerin yüzünde her dâim güller açması bundandır çünkü gülümseyen gözlerden kendisi\n            bakar!\n\n            Gülümsediğiniz zaman, gülümsemenin mucizesini anlarsınız.\n\n            Şu anı yaşayarak...\n\n            Yaşamak, farkında olmaktır. Burada otururken başka bir yeri, geçmişi ya da geleceği\n            düşünmem. Burada otururum ve nerede olduğumu bilirim. Bu çok önemlidir.\n\n            İnsanlar şimdide değil gelmeyen bir gelecekte yaşamaya eğilimlidir.\n\n            \"Okulu bitirip doktoramı yapana kadar bekle, o zaman gerçekten yaşıyor\n            olacağım\" deriz. Doktorayı yaptıktan sonra ki bu hiç kolay değildir, kendimize:\n            \"Gerçekten yaşıyor olmam için bir iş bulana kadar beklemeliyim.\" deriz. Ve\n            sonra bir işin arkasından bir araba gelir. Arabadan sonra bir ev.\n\n            Şimdiki anda bir türlü yaşayamıyoruz. Yaşamayı geleceğe, ne zaman olduğunu bilmediğimiz\n            uzak bir geleceğe erteliyoruz. Yaşadığımız an şimdi değil. Tüm hayatımız boyunca hiç\n            yaşamayabiliriz.\n\n            Bu yüzden illâ bir teknikten bahsetmemiz gerekiyorsa, bu işin tekniği \"şimdiki\n            anda\" olmak; şu anda ve burada olduğumuzun ve yaşanan tek yerin burası ve yaşanan\n            tek zamanın şimdiki an olduğunun farkında olmaktır.\n\n            Bunun harika bir an olduğunu biliyorum...\n\n            Gerçek olan tek an budur. Şu anda ve burada olmak ve şimdiki andan zevk almak en önemli\n            görevimizdir. Sakinleşmek, gülümsemek, şimdiki an, harika an... Hepsi bu.\n\n            Gülümsemek bedavadır çünkü zaten senin olan için ödeme yapmana gerek yoktur.\n\n            Gülümsemek sadakadır çünkü karşılaşmak aynalaşmaktır ve âlem aynasında insan hep\n            kendiyle karşılaşır, neyi unuttuğunu kendine hatırlatmak için gülümsersin; bu kadar\n            basit, bu kadar kolay..."
            }
          ]
        }
      },
      "id": 202105101716
    },
    {
      "article": {
        "header": {
          "date_value": "9 May 2021 22:02",
          "title": "BUGÜN NE ZAMAN BİTER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/183281697_794698217917571_3303952745206316275_n_17948106166459484.jpg"
        },
        "main_article": {
          "quotes": [
            {
              "type": "baslik",
              "text": "BUGÜN NE ZAMAN BİTER"
            },
            {
              "type": "metin",
              "text": "[BUGÜN NE ZAMAN BİTER]\n\n            O'dur kullarının üstünde kâhir, mahv edici, kul isminin karşılığı bir varlık mevcûd\n            değil; yalnız O!\n            [Enâm:61'den]\n\n            EL MÜTEKEBBİR\n            Mutlak BEN’lik O’na aittir!\n            \"Ben\" diyen yalnızca kendisidir!\n            Kim ben sözüyle kendisine varlık verirse; var oluşunun hakikatine ait BENliği örtüp\n            göreceli benliğini öne çıkarırsa, bu şirketin sonucunu \"yanmak\" suretiyle\n            yaşar!\n\n            EL KAHHÂR\n            Allah Vâhid Ehâd Sâmed\n            Tek ve kendiyle dolu\n            oluşunun sonucunu yaşatarak\n            İizafî - sanal benliklerin\n            aslâ VÂR olmadığını seyrettiren\n\n            \"Âlemden önce yalnız O vardı\" dedi AHMET\n            \"Yine de öyle\" dedi ALÎ: Budur kıyâmet\n\n            O gün onlar bârizlerdir (perdesiz, apaçık) Onlardan hiçbir şey Allah’a gizli kalmaz\n\n            - BUGÜN mülk kimindir?\n            - Vâhid, Kahhâr olan\n            (gayrı vücûd olmayan)\n            Allah’ındır\n            [Mümin:16'dan]\n\n            İçinde bulunulan gün yâni \"Bugün\" bir soru soruluyor şimdi senden doğan\n            kitapta:\n\n            Li meni'l-mülk: Bu mülk, bu vücûd ülkesi kimindir?\n\n            Tek bir sayhâ ile:\n\n            Ateş sönüyor\n            Hava çıkıyor\n            Su yerin dibine çekiliyor\n            Toprak ev yıkılıyor\n\n            Bu sayhâ ile (in)sana üflenip duran\n            Kıyâmet: KALK borusu\n            değilse ya nedir?\n\n            Mutlak Kahhâr her dem sorar \"bu mülk kimindir?\" sualini; duyan cevâb olur\n            suâline...\n\n            Tek bir cevap bütün soruları silebilir mi?\n\n            Sâdece resme bak ve güneş doğana kadar bekle..."
            }
          ]
        }
      },
      "id": 202105092202
    },
    {
      "article": {
        "header": {
          "date_value": "9 May 2021 10:57",
          "title": "AYNA MERÂKI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/183610467_788851021765359_1221219036466455689_n_17901483763876780.jpg"
        },
        "main_article": {
          "quotes": [
            {
              "type": "baslik",
              "text": "AYNA MERÂKI"
            },
            {
              "type": "metin",
              "text": "[AYNA MERÂKI]\n            Ol dem ki Âdem Hakk’a oldu âyîne\n            Cemâl görmeye âyine insandır yine\n\n            Kelimeye ve güzelliğe merâkım ezeldendir, durup durup aynaya geçtiğim güzeldendir, elden\n            ne gelir...\n\n            Farsça āyīna aynada \"görmek:göstermek\" şeklinde parlıyor ezelden güzele\n\n            Geçmişim aynanın karşısına, bakıp bakıp düşüyorum aynadakinin içine. Yıllar var ki\n            soruyorum kendi kendime:\n\n            Nasıl ama nasıl bir ayna \"çıplak\" görülebilir?\n\n            Cevap yerine bir şiir düşüyor ayîneme:\n\n            Değme insan öldüğü vakit hesâbı öder\n            Ya Râb! \"Beni ateşten koru, cennete koy\" der\n            Kendini özleyen cân ise: Âlem aynasında\n            \"Gördüğümün aslını göster\" diye aslından ister\n\n            \"Gölge uzantısını\" seyretmekten usandım\n            Gölgenin sâhibine âittir zîrâ andım\n            Karagöz perdesinin ardında kara gözüm\n            Muma püfff dendiğinde sâhibime uyandım\n\n            HAK der: \"Görüntün örter kendisini aynanın\"\n            O benim görünmeyen vücûdumdur! Uyanın\n            Görüntün silinince sen deği ben kalırım\n            Kâfir örten demek! O görüntü yanın yanın\n\n            Her şeyi gösteren kendi görünmeyen ayna olur\n            Görüntüsüz tek şey O! Nûr olmak bir onurdur\n            Görünmeden gösteren ayna gibi tek şey O\n            Ayna da gayb ışık da! Bu sırrın üstünde dur\n\n            İç de benim dış da ben! Sen nesin? Sen nerdesin\n            Karagöz oynatılan sahnede bir perdesin\n            \"Ben o perde ardından konuşurum kullara\"\n            Sen o perdeyi dön de özün hoşgeldin desin\n\n            Perdenin arkasındakini görmeyi beklerken, kendinden geçtiğin bir dem, boş bir aynada\n            bulursun sırrını. Ayna nefesinden buğulandığında nihâyet bir yankı duyarsın:\n\n            Hoşgeldin güzeller güzeli hoşgeldimmm\n\n            - Cemâl-i yâri zevkle görenler n'eylesin?\n            Ayna gibi her renge boyansın"
            }
          ]
        }
      },
      "id": 202105091057
    },
    {
      "article": {
        "header": {
          "date_value": "8 May 2021 23:14",
          "title": "GEÇMEYEN NE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/183259999_808224840110986_1566556895592453752_n_17870162474501723.jpg"
        },
        "main_article": {
          "quotes": [
            {
              "type": "baslik",
              "text": "GEÇMEYEN NE"
            },
            {
              "type": "metin",
              "text": "[GEÇMEYEN NE]\n            Sâdece bir duyguya kapılıp ömrünü tüketen, bütün bir günü, bir düşünce içinde kaybolarak\n            geçiren; \"kaybolan gölgeler\" değil miyiz?\n\n            Oysa çözümü çok basit:\n\n            Kendini, duygu ve düşüncelerde kaybetme.\n            Duygu ve düşüncelerin sende görülmelerine ve yine sende kendilerini kaybetmelerine izin\n            ver.\n\n            - Bunun için ne yapmalıyım?\n\n            Fazladan hiçbir şey...\n            Önceden yaptığın şeyi bırak yeter!\n\n            Açık ve boş olan perde, duygu düşünce yansıması olan filmin akmasına izin vermekten\n            başka ne yapıyor ki?\n\n            Aslında \"ben\" diye durduğunuz yeri değiştirmekten başka bir şey de\n            yapmıyorsunuz; kendini sürekli akan bir duygu ve düşünce bulutunun aksine gökyüzü\n            \"farkındalığı\" olarak bil.\n\n            Bu çözüm, bizi doğru yere yerleştiriyor, aslında zaten bulunduğumuz yer.\n\n            Yani sadece farkettiniz. Bu gerçekten uygulanabilecek bir şey değil. Daha çok fark\n            ediyoruz. Zamanla daha da netleşecek.\n\n            Gerçekte \"duygu ve düşüncelerde kaybolmak\" bir uygulamadır. Buna o kadar çok\n            alıştık ki yaptığımız bir faaliyet olduğunun bile farkında değiliz çünkü bu tutumu\n            \"ben olma alışkanlığı\" sanıyoruz.\n\n            Dolayısıyla, ayrı bir benlik adına düşünme, hissetme, yaşama faaliyetine son vermek\n            için, bunun bir etkinlik olduğuna yani olduğumuz değil yaptığımız bir şey olduğuna iknâ\n            olana dek \"farkındalık pratiği\" yapmalıyız.\n\n            Doğrusu tam tersi, ayrı bir benlik gibi davranmayı bırakmalıyız.\n\n            Bu, yeni eklenen yeni bir uygulama değil. Bu, daha önce farkında olmadığımız eski bir\n            uygulamanın sona ermesidir. Alışkanlığa dönen önceki uygulamanın gevşemesi.\n\n            Kendi aslî doğamızı açığa çıkarmak için aradaki ayrı benliğin hayâlî tabakasını soymak\n            gibi...\n\n            Sen rüzgar gülü değilsin. Kendini duygu ve düşüncelerde kaybetme ey can! Bırak onlar,\n            sende kaybolsunlar...\n\n            Bu sâyede, durduğumuz yerin kaçınılmaz bir sonucu olarak, ancak bir duygu ve düşünceye\n            yapışarak kendini ifade edebilen faaliyetler ve ilişkiler yavaş yavaş azalacaktır.\n\n            Bu da gerçekte ne olduğunuzu ifade eden duygu, düşünce, faaliyet ve ilişkiler için\n            kendinize açık, boş bir alan bırakır.\n\n            Bir kişilik yükü altında yaşamak azaptır; yükten kurtulunca ferahlarsın güzeller\n            güzeli..."
            }
          ]
        }
      },
      "id": 202105082314
    },
    {
      "article": {
        "header": {
          "date_value": "8 May 2021 17:44",
          "title": "SABAH DOĞUŞU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/183864740_220988319404048_7215430407718038642_n_17883319787162882.mp4"
        },
        "main_article": {
          "quotes": [
            {
              "type": "baslik",
              "text": "SABAH DOĞUŞU"
            },
            {
              "type": "metin",
              "text": "[SABAH DOĞUŞU]\n            Doğduğu dilde \"sabah: subh\" gün doğumu demek ve \"aydınlandı, ışık\n            saçtı\" fiili ile aynı kaynaktan sızıyor.\n\n            Ve'l-leyli iżâ ‘as’ase\n            Sırtını dönüp gittiğinde geceye\n\n            Ve's-subhi iżâ teneffese\n            Ve henüz nefes almaya başladığında sabaha andolsun\n\n            Hakikatin zuhûru ile bilincin gördüğünü tanıması, kendiyle dolu âlemde hep kendiyle\n            karşılaştığını idrâk etmesi...\n\n            Evrenin ve insanın geriye sarılış ve aslına iade ediliş sürecinin geldiği son nokta;\n            sabah yani tekrar yaratılmak için ilk başlangıcına, yokluğa iade edilmesi gibi...\n\n            Var, her an yok’a gidip vâr olmak için döner; işte bunu fark etmek ne güzel hüner.\n\n            Karanlığı çöküp kapattığında (ten örtüsü, beden düğümü) gecenin şerrinden, tohumu yarıp\n            sabahı ortaya çıkaran nûrun rabbine sığınırım.\n\n            Miraç ve Kadr'e gece! Kıyâmet'e Gün denir\n            Gece, uyanık kalmak! Sabâh, nûrla ödenir\n\n            Ruh güneşi, battığı yerden doğduysa kıyametin koptu, \"sabah oldu\" demektir.\n\n            Ey ten örtüsüne bürünen\n            Kendiyle gizlenen kalk artık...\n\n            Dünyâ deniz, beden balık, can ise sabah ışığını göremeyen Yunus! Tesbîh ederse balıktan\n            kurtulur yoksa balığın karnında sindirilip yok olur gider.\n            [Cenâbı Mevlevî]\n\n            Neydi \"kendi güneşini gölgeleyen bulut\" olduğunu anlayan balık sâhibinin\n            tesbîhi?\n\n            Muhabbetle sabâh-ı şerîflerin hayrolsun güzeller güzeli..."
            }
          ]
        }
      },
      "id": 202105081744
    },
    {
      "article": {
        "header": {
          "date_value": "8 May 2021 10:52",
          "title": "BEŞİK•TEN BAYRAMA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "BEŞİK•TEN BAYRAMA"
            },
            {
              "type": "metin",
              "text": "[BEŞİK•TEN BAYRAMA]\n            Beşik: Bir şeyin içine doğduğu, sallana sallana gelişip serpildiği yer.\n\n            Meselâ bedenlerin içine yatırılıp uyutulduğu, tahta veya demirden yapılmış, ayaklı ve\n            sallanan yatak, bir çeşit ten kafesi.\n\n            Heyhât hayatın ilk yarısı beşiği sallamakla, sağlıklı bir beden-zihin: ego oluşturmakla,\n            diğer yarısı ise içimize dönüp beşik•ten kurtulmaya çalışmakka geçiyor; yap-boz gibi\n            değil mi?\n\n            Canlı canlı konuşan kitap olmuşlar, susan kitaptaki \"arz: yeryüzü\" olarak\n            geçen işâretleri \"beden\" diye okurmuş:\n\n            Elem nec'alil'ARZa mihada\n            Biz Arz’ı bir beşik yapmadık mı?\n            [Nebe:6'dan]\n\n            Biliyor musunuz burada \"beşik\" manâsı verilen \"mihad\" kelimesi,\n            Kelâm-ı Kadîm'de tam 7 yerde daha geçiyor ve hepsinde:\n\n            \"Gerçek.ten ne kötü yataktır o\" şeklinde cehennemi niteliyor.\n\n            Beden ve onun merkezinde bir hayata yatırım yapan peşin peşin yanıyor mu ne!\n\n            Sana hep ninni söyler güvendiğin beş duyu\n            Zihnin beşik sallayıp der: Mışıl mışıl uyu\n\n            Sözde beden hapsinde YUSUF! Özü her yerde\n            Beş duyu büyüsünden uyan! RÛHuna er de\n\n            Aslında her can beşik sözlüsüdür kendi fıtratı ile, bilmek isteyen fıtrat nedir nasıl\n            bozulur iyi bile...\n\n            Fıtrat: İnsanın yaradılışında vâr olan, mayâsında hazır bulunan\n            Fesat: Doğal halden çıkma, bozulma\n\n            Peki insanın kendi tabîatı, aslî orijinal hâli nedir?\n            -Kendi hâli\n\n            Bu yüzden O'nun \"fıtratı ile fıtratlanma\" emri vardır\n            -Ki zâten öyledir\n\n            O'nun kulluk hâli olarak var görünüyoruz\n\n            Oruç fıtrata dönüştür ve bu fark edildiğinde bayram olur. Ne şeker ne ramazan bayramı\n\n            'IYD-FITR: FITRATI İÂDE\n\n            Nesne, ilişki faaliyetlerle yâni beden merkezli kalıcı bağ kurmayı, put yapmayı bırak,\n            kendine dön\n\n            Gerçek tevhîd! Ben-im ortak olmadığım dîndir\n            Fıtratını açığa çıkar! ŞİRK koşmayı dindir\n\n            Onlar ki gecelerini, rablerine secde ederek, (YOKluklarının farkındalığıyla) ve kıyamda,\n            (varlıklarında kâim olan Kayyûm’un müşâhedesinde) geçirirler.\n            [Furkân:64'den]\n\n            Şuhûdun olsun Hak dâim\n            Budur salât budur sâim\n\n            Geceden gündüze, noktadan cümleye kolaylıklar dilerim güzeller güzeli..."
            }
          ]
        }
      },
      "id": 202105081052
    },
    {
      "article": {
        "header": {
          "date_value": "7 May 2021 13:36",
          "title": "YOK VAR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/181923258_3853294688052050_1078129261959828616_n_18226890451019577.mp4"
        },
        "main_article": {
          "quotes": [
            {
              "type": "baslik",
              "text": "YOK VAR"
            },
            {
              "type": "metin",
              "text": "[YOK VAR]\n            Onda var görünen her şey fânî\n            Bir tek Rabbinin vechidir bâkî\n            [Rahmân:26-27'den]\n\n            \"Âlemden önce yalnız O vardı\" dedi AHMET\n            \"Yine de öyle\" dedi ALÎ: Budur kıyâmet\n\n            ALLAH her an \"OL\" diyor! Zâtından gelip aşka\n            Onun \"OL\" dediği şey olabilir mi başka\n\n            Aşkın câzibesiyle dönüyor âlem her an\n            Mârifet bulmak onun merkezini sâbit olan\n\n            Kâinat da kalp gibi genişler ve daralır\n            Her an yok ve var olur! Geriye özü kalır\n\n            Her an HAK, âlem gibi görünüp olur gâib\n            Aynı zamanda hem var hem yoktur ne acâib\n\n            Bir tâne mum yansımış sayısız aynalara\n            Kır da zihin aynanı hakîkî mumu ara\n\n            \"İç ve dış benim der HAK\" Ayna da yok arada\n            Kendi, kendine yansır; Rüyâdayız burada\n\n            Vücûd \"harf\" denen sesle her an yazılan kitap\n            Hem \"Oku\"’ hem de \"Dinle\" emrineyiz muhatap\n\n            Kimliğini hatırlar \"Kitabını okuyan\"\n            Yaratılmadan, ona öğretilmişti Kurân\n\n            Rahmân, Kurân'ı öğretti ve insanı yarattı\n            [Rahmân:1-3'den]\n\n            Hayât bir su düğümü! Çöz; budur hüner\n            Var, her an yok’a gidip vâr olmak için döner\n\n            Size şimdi Lâ ilâhe illallâh’ın\n            Türkçesi söyleniyor iyi dinleyin:\n            Yoktur, vardır\n            Yoktur, vardır\n            Yoktur, vardır\n\n            Öyle•de anlar be yâ hû\n            [Âmiş Efendim]\n\n            Varlıkta tekrâr yoktur O her an yaratmada\n            Her an gejen tecellî hayâta anlam katmada\n\n            O, her an orijinal, yeni bir iş, oluş, tecelli ile kesintisiz bir eylemdedir.\n            [Rahmân:29'dan]\n\n            Hakk'ın olıcak işler\n            Boşdur gam u teşvişler\n            Ol hikmetini işler\n            Mevlâ görelim n'eyler\n            N'eylerse güzel eyler\n\n            Deneyim, aslında tek, isimlendirilemez, içkin bir bütünlük içinde olup durur... Zihin,\n            bu derin bütünlüğü anlamaya çalışırken, çok ve farklı şeylere ve kimselere bölerek\n            \"ben\" bir de \"ben olmayan\" şeklinde ikilik çıkararak bir kurgu\n            üretir ve işin içinden çıkamaz.\n\n            Düşe düşüp aldanmadan, bütün deneyimlerde ortak olanın içinde, birlik zevkiyle eriyene\n            selâm olsun, kadri her ân bayrâm olsun yâ hû..."
            }
          ]
        }
      },
      "id": 202105071336
    },
    {
      "article": {
        "header": {
          "date_value": "6 May 2021 11:39",
          "title": "BENLİK BİŞİ YOK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/182553736_297533158616857_5040739155890853097_n_17944196068476446.jpg"
        },
        "main_article": {
          "quotes": [
            {
              "type": "baslik",
              "text": "BENLİK BİŞİ YOK"
            },
            {
              "type": "metin",
              "text": "[BENLİK BİŞİ YOK]\n            - Öyle sanıyorum ki yaşam, uzun süren bir ızdıraptan başka bir şey değil... Sâhi bu\n            dünyaya gam yemeye mi geldik erenlerim?\n\n            Sana öyle geliyor...\n\n            Ne gelen var ne giden\n            Bil bakalım neden?\n\n            Gerçekte acı çeken sen değilsin; öyle olduğunu sandığın kişidir.\n\n            O olduğunu sandığın hayâlî kişiliği, ayrı benlik yanılsamasının bağlarını\n            \"farkındalık\" içinde çöz, bir ömür \"ben diye\" tutunduğunu güzellikle\n            salıver.\n\n            Ben sandığın o \"kişilik\" sâdece hâtırâlar ve alışkanlıklar kolleksiyonudur.\n\n            Aslında hiç vâr olmayan, zihinde kurgulanan hayâlî bir kimlik adına yaşıyor, düşünüyor,\n            inanıyor ve acı çekiyorsun!\n\n            Sonra bir de \"Allah nâmına\" diyerek Besmele çekiyorsun!\n\n            Çektim el benden, bana benlik veren bildim ki Sen; benliğimde kaldığımca zerre rahat\n            etmedim!\n\n            Önce ayrı bir benlik hayâl ettim. Sonra onu savundum ifâde edip âleme gösterdim . Sonra\n            ne dediyse yaptım, tatmîn ettim. Sonra ondan kurtulmaya çalıştım. Sonunda hoş gördüm!\n\n            Şimdi ise en başından beri\n            hiç vâr olmadığı anlaşıldı\n\n            Basitliğiyle örtünen gerçek bu:\n\n            O seninle oynamıyor\n            Sen olarak oynuyor\n            Sen olarak\n            Sende yaşıyor\n\n            Ayıran kendini ayırıyor, kişilik azâbından kurtulamıyor. Yine de âlemlere rahmet\n            dilinden müjdesi var:\n\n            O, rahmeti kendi üzerine yazmıştır\n            [Enâm:12'den]\n\n            Böyleyken O'nun en büyük nimeti kendisidir.\n\n            Nimetlenene selâm olsun güzeller güzeli.."
            }
          ]
        }
      },
      "id": 202105061139
    },
    {
      "article": {
        "header": {
          "date_value": "6 May 2021 07:32",
          "title": "ÂYET AYNASINA DÜŞENLER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/182763484_388132565656007_8470614590914178641_n_17884229477218884.jpg"
        },
        "main_article": {
          "quotes": [
            {
              "type": "baslik",
              "text": "ÂYET AYNASINA DÜŞENLER"
            },
            {
              "type": "metin",
              "text": "[ÂYET AYNASINA DÜŞENLER]\n            Allah onları sever onlar da O’nu severler.\n            [Mâide:54'den]\n\n            Allah onlardan razı olmuştur onlar da O’ndan razı.\n            İşte budur büyük kurtuluş\n            [Mâide:119'dan]\n\n            O hâlde zikredin BENi (ki), zikredeyim (BEN) sizi.\n            [Bakara:152'den]\n\n            O'dur kullarının üstünde kâhir, mahv edici, kul isminin karşılığı bir varlık mevcûd\n            değil; yalnız O!\n            [Enâm:61'den]\n\n            Muhakkak ki sen ölüsün (ayrı benliğinle ölü hükmündesin; müstakil olarak yoksun) ve\n            muhakkak ki onlar da ölülerdir (yoklardır; Hayy Allah)\n            [Zümer:30'dan]\n\n            Yalnız sana kulluk ederiz VE yalnız senden yardım dileriz yani ancak dilediğin (izhar\n            ettiğin) kulluk hâlin olarak varız ve bunun devamı gene Sana bağlıdır; Müstean Bâkî\n            Sensin\n            [Fâtihâ:5'den]\n\n            İyyâ-ke na’büdü ve iyyâ-ke nestaîn:\n            Senden ister senden buluruz.\n            Biz sana, sen bize\n            irade-i cüzzîyyeyi\n            silmiş süpürmüştür\n            [Âmiş Efendim]\n\n            Aynada görüntü karşılıklıdır\n            Ayna-ya bakan ayna-dan görünen\n\n            Sen sırf benim için ol\n            Ben de senin için Hak olayım\n\n            El-mümin bakar mümin görünür\n            El-mudill bakar şeytan görünür\n            El-câmi bakar insan görünür\n\n            Göze karşı göz\n            Seven sevilir\n            Yaraya karşı yara\n            Üzen üzülür\n\n            Bendeki varlık hayattan bir akisti, aksetti\n            Öyle irâde etti Allah, o aksi kesti.\n            Geldi o bensiz gelen Bendeki sırr ona aksetti:\n\n            Şerîat zâhirimiz eylesin pâk\n            (tertemiz)\n            Tarîkat hizmetinde olalım hâk\n            (toprak)\n            Hakîkat benliğimiz eylesin çâk\n            (paramparça)\n            Şeriatle hakîkatten ayırma\n\n            Bende benlik, sende senlik bir elbise, vakitlice çıkaralım aynada aksi kalmaz olsun...\n\n            Hem sokaktaki kıyafetle yâr ile halvet mi olunurmuş güzeller güzeli..."
            }
          ]
        }
      },
      "id": 202105060732
    },
    {
      "article": {
        "header": {
          "date_value": "5 May 2021 22:46",
          "title": "ZEVK MESELESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/10000000_974948243294197_8829480586545948483_n_17851561430564197.mp4"
        },
        "main_article": {
          "quotes": [
            {
              "type": "baslik",
              "text": "ZEVK MESELESİ"
            },
            {
              "type": "metin",
              "text": "[ZEVK MESELESİ]\n            - Hep bahsettiğiniz bu tevhid zevkine göre olaylar karşısında nasıl tepki verdiğinizi\n            çok merak ediyorum. Ama cevabınız sizler gibi sinirleniyor, üzülüyor, gülüyorum olmasın\n            lütfen?\n\n            Sinirlenme, üzülme, gülme, sevinme gayet insanî eylemlerdir ama şahsî değildir.\n\n            Yani bu eylemler var ama artık bunların bir fâili, yapıcısı yok. Benim sinirlenmem,\n            benim gülmem değil. Sinirlenme, üzülme, gülme var sadece. Üstlenen biri, üzerine\n            yapışacak kimsesi yok!\n\n            Do not take it personal!\n\n            - Evet bunlar oluyor ama bana ait değil, benimle bir ilgisi yok gibi değil mi?\n\n            Sizinle bir ilgisi yok demek tam doğru olmaz. Durum bundan daha öte. Ayrı bir\n            \"siz\" yoksunuz.\n\n            - Şimdi benim kafam karıştı; hani ayrılık yanılsamasından uyanmaya gelmiştik. Uyancaz mı\n            uyanmıcaz mı?\n\n            Uyanacak ayrı bir SEN olmadığına uyanacaksın!\n\n            - Hayallah... Uyanık olduğunu unutan uyanıklarız diyecektim ama bunu diyecek kimseyi de\n            bulamadım garip oldu\n\n            Zaten başından beri kişi yok çünkü EHAD\n\n            BEN VARIM sadece zihinde bir düşünce olarak var görünüyor, hayatta azap çekmekten başka\n            bir karşılığı yok\n\n            Her şeye atlayıp sorun çıkartan, her şeye BENİM diye yapışan. Benim sorunum, benim\n            üzüntüm, benim sevincim, benim hatam, benim suçum, benim bilincim, benim enerjim, benim\n            hayatım, benim ruhsal uyanışım, benim dünyam...\n\n            Senin değilmiş, sen yokmuşsun, uyanmak dedikleri bunu fark etmekmiş sadece\n\n            -Peki sonra?\n\n            Ayrı ayrı kimseleri, ayrı ayrı yaşayanları olmayan \"hayat\" bildiği gibi\n            kendini yaşamaya yani olduğu gibi bulanmadan, donmadan, yapışmadan akmaya devam edecek\n            zaten akıp duruyor, donduran azap çekiyor.\n\n            Kimseler cehennemden geçmeden cennete gelemiyor\n\n            Sen hiç merak etme\n            kaybettiğin hiçbir şey yok\n            kazanacağın bir şey de\n            çünkü sende senlik yoktur asla\n            bende benlik, eşyâda şeylik...\n\n            Birden bire bula gör bu zevk bulanındır\n\n            Âşıkta keder neyler, gam halk-ı cihânındır\n            Sen yoksun o benlikler hep vehm ü gümânındır\n\n            Muhabbetle güzeller güzeli"
            }
          ]
        }
      },
      "id": 202105052246
    },
    {
      "article": {
        "header": {
          "date_value": "5 May 2021 21:59",
          "title": "BİRLİK OKUMALARI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/181305042_224103259482676_6838991042747469154_n_17883618368268845.mp4"
        },
        "main_article": {
          "quotes": [
            {
              "type": "baslik",
              "text": "BİRLİK OKUMALARI"
            },
            {
              "type": "metin",
              "text": "[BİRLİK OKUMALARI]\n            Âlemde tek bir eylem var \"hayat\" olarak biteviye aktığı görülüyor...\n\n            Bu eylemin açığa çıkması için, var görünen\n            bütün canlılarda tek bir nefes dolaşıp duruyor.\n\n            Filmdeki tek senaryonun kemâliyle açığa çıkması için bazıları nefret içiren kötü, sert,\n            üzücü, çirkin gibi görünen rolleri üstleniyor (celal esmâları) bazıları sevgi içeren,\n            iyi, yumuşak, sevinçli, güzel gibi görünen roller üstleniyor (cemâl esmâları)\n\n            Zatullah'ın, Sıfatullah ile varlık yüzünden zuhur ettirdiği bu eylem\n            \"Bismillah\" ile başlıyor.\n\n            Farkına varan mazharlarda \"Elhamdulillah\" olarak değerlendiriliyor.\n\n            Bütün resmi büsbütün gören, hayretle var sandığı isminden resminden geçiyor ve tek bir\n            ses duyuluyor: \"Allahukber: Allah var\"\n\n            Ayrı ayrı kimseler yok yalnız tek bir ferd var\n            yani insan, parmakla sayılan ayrı bir şey değil tek başına evrendir; bu sırra kitapta\n            şöyle işaret edilir:\n\n            Kim bir nefsi öldürürse, cem’an, toptan bütün insanları öldürmüş gibidir zirâ insan türü\n            bir ferttir. Kimde onu diriltirse, bir bütün olarak insanları diriltmiş gibidir.\n            [Maide:32'den]\n\n            Ayrı ayrı fiiller yok tek bir iş için işbirliği var.\n\n            Bu kesintisiz fiilin açığa çıkması için herkeste farklı farklı esmaları giyiniyor, türlü\n            türlü rollere bürünüyor.\n\n            Her an bir iş, oluş, teceli, görüntüde kendini ifade ediyor, âşikâr ediyor\n            [Rahman:29'dan]\n\n            Tek bir merkezden yazılan, yönetilen, oynanan, izlenen bir film için\n\n            cümle âlem\n            - ben yaptım\n            - fakat ne güzel oynadın\n            - bu herif kötü yaptı\n            - şu dekor çirkin\n            - o sahne çok güzeldi\n            - bu olan niye oldu\n            - o keşke şöyle olsaydı ya\n            diye diye bir.birini yiyor.\n\n            Bâri zevk ile yap\n            Boşuna çekme azap\n\n            Aç gözünü seyret\n            Tekrârı yok bunun\n            İşimiz muhabbet\n            Efkârı yok bunun\n\n            Muhabbetle güzeller güzeli..."
            }
          ]
        }
      },
      "id": 202105052159
    },
    {
      "article": {
        "header": {
          "date_value": "5 May 2021 17:24",
          "title": "KENDİ İŞİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/181898792_486339815843874_4466158865901063071_n_17905921453787868.jpg"
        },
        "main_article": {
          "quotes": [
            {
              "type": "baslik",
              "text": "KENDİ İŞİ"
            },
            {
              "type": "metin",
              "text": "[KENDİ İŞİ]\n            - Gerçek doğamda (fıtrat: ilk ayar) yerleşik olduğumu nasıl anlarım?\n\n            Rüzgar gülü gibi ne yandan üflenirse o yana dönmeye başlamadığında\n\n            - Nasıl yâni?\n\n            Düşünceler, duygular ve algılar artık seni alıp götürecek güce sâhip olmadığında\n\n            - Birinin gerçek doğasını fark etmesi için en uygun hâdise nedir?\n\n            Orduda veya polis gücünde bir kariyer, üniformalı işler\n\n            - Anlamadım?\n\n            Hiçbir asker veya polisin şahsi kimliği yoktur ve değişen koşullar sizi gerçek\n            doğanızdan alamazsa, her yerde güvende her zaman huzurda olursunuz\n\n            Üzerinde polis üniforması olduğu sürece (ki bu kostüm, ömürlük mesaide tekrarlana\n            tekrarlana adama yapışır) şahsi sıfatın, kişisel işin olmaz; kapıyı hep \"devlet\n            nâmına\" çalarsın, kanuna uyarsın\n\n            Hz. Ali efendimizin savaşta öfkeyle canını almaktan, şahsî davranmaktan vazgeçtiği\n            sahneyi hatırlayıverin\n\n            - Bunlar birer pratik değil mi?\n\n            Elbette öyle ve öyleyse bu zor şartların, zorlayan ilişkilerin sizi engelleyecek,\n            fıtratınıza mani olacak haller olduğunu düşünmeyin\n\n            Aksine gerçek doğanıza sağlam bir şekilde yerleşmenize yardımcı olmak için, hakikat\n            sevginizin tam da bu koşullarda gerçekleştiğini hissedin\n\n            Arkadaşlarınıza bu kadar zor oldukları, sağlam öğretmenler oldukları için teşekkür edin\n\n            Hadi polis üniformayı çıkarıyor, insanın üzerindeki hilâfet misyonu varlık amacı onu\n            nasıl çıkaracak?\n\n            Her işinin Besmeleli iş olması emri var, şahsî iş mi kalır yâ hu\n\n            Tek bir kesintisiz eylemin türlü yüzlerden açığa çıkması, kendini ifadesi var\n\n            Cümle işlerde işgören fâil kendisi\n\n            Eh fiillerin açığa çıkması için bazı huylar lazım erenlerim. Adamın yemek ısmarlaması\n            için ecük cömert olması, kerem sahibi olması El-Kerîm'den nasiplenmesi lâzım değil\n            mi?\n\n            Cümle renklerde ışık sâhibi kendi, cümle sıfatlarda sıfatlanan kendisi; fiiller\n            sıfattan, sıfat zattan gelir!\n\n            Ehâd ismiyle tek Samed ismiyle kendiyle dolu olduğuna göre işin sâhibi işin başında!\n\n            Âlemin sâhibi âlemi giyinmiş her bir mazharda başka türlü bir renk almış, kendi işini\n            kendi görüyor\n\n            Hak, varlıktaki kul olarak tezâhürüne El-mümin demiş apaçık\n\n            Şimdi ben bu filmin neresinde \"ben\" diyem güzeller güzeli...\n\n            Öylesine bir sohbetti\n\n            Muhabbetle demlendi, can kulağına aşk suyu kaçanlara selâm olsun"
            }
          ]
        }
      },
      "id": 202105051724
    },
    {
      "article": {
        "header": {
          "date_value": "5 May 2021 06:53",
          "title": "ÇOK KÜFÜRLÜ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/182542540_489095202432699_7216635894868338394_n_17878661720246766.mp4"
        },
        "main_article": {
          "quotes": [
            {
              "type": "baslik",
              "text": "ÇOK KÜFÜRLÜ"
            },
            {
              "type": "metin",
              "text": "[ÇOK KÜFÜRLÜ]\n            Küfretmek, sövmek ne demek?\n            Irza, nâmûsa dokunan, ayıp, çirkin ve haysiyet kırıcı birtakım kalıplaşmış ağır sözleri\n            söylemek demek.\n\n            Küfür kelimesinin kökeni \"gece karanlığı\"ndan çıkıyor. Söverken kullanılan\n            çirkin sözleri sık sık kullanan, karanlığa kurşun sıkanlara \"ağzı bozuk\"\n            anlamında küfürbâz deniliyor.\n\n            Bir filmde, fıkrada, arkadaş ortamında belki de bir dolmuşta veya sokaktan geçerken\n            küfürlü konuşmalara, kaba sözlere, belden aşağı çirkin laflara şâhit olduğumuzda neden\n            yüzümüz kızarır, rahatsız oluruz hiç düşündünüz mü?\n\n            Özellikle sosyal medyadaki yazışmalarında yeni neslin bu tür ağır sözleri, sin kaflı\n            cümleleri peynir ekmek gibi tükettiğinin farkındayız değil mi?\n\n            Elbette her kuşakta büyüdüğünü göstermek, geçmişle ilgisini kesmekle övünmek için bu tür\n            fesat işlere rastlanır amma sonrasında yapışıp kalır.\n\n            Belki yerinden bir işaret bile, gülüp geçtiğimiz bu meseleye karşı duyarlılık kapısını\n            açabilir:\n\n            (B sırrı ile kulluk hâli olarak var göründüğümüz) Allah kötü ve çirkin sözün cehrini\n            (açıkça ifade edilmesini) sevmez... Ancak zulme uğrayan\n            müstesna... Allah her işitenden kemâliyle duyan, bütün olanları farkeden, eksiksiz\n            bilendir.\n            [Nisa:148'den]\n\n            Nasıl buyurmuştu erenlerim:\n            Her şey inceledikçe, insan kalınlaştıkça kırılır.\n\n            Sonsuza incelmeye geldik güzeller güzeli, sözü süzüp de söylemeli..."
            }
          ]
        }
      },
      "id": 202105050653
    },
    {
      "article": {
        "header": {
          "date_value": "4 May 2021 21:59",
          "title": "MEMLEKET NİRE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/182682006_831940107667055_2836493972357557873_n_18103278250244889.mp4"
        },
        "main_article": {
          "quotes": [
            {
              "type": "baslik",
              "text": "MEMLEKET NİRE"
            },
            {
              "type": "metin",
              "text": "[MEMLEKET NİRE]\n            Know the world in yourself\n            never look for yourself in the world\n            [Ancient Egyptian Proverb]\n\n            Feel that the body is as impersonal\n            as the world and the world is as intimate\n            as the body\n            [R. Spira]\n\n            Her sabah gözlerini\n            ömür dediğin bin katlı evin\n            içinde göründüğün tek odasında\n            yani bugünde açtığında\n\n            dünya ile insan bedeni arasında\n            derin bir nefes al bakalım\n\n            neye içeri neye dışarı\n            kime ben kime âlem\n            dediğime birlikte bakalım\n\n            etten kemikten duvarın\n            tenden kabuğun\n            kılla tüyle örtülü duvağın\n            iç tarafına \"ben\" demişim\n            bu odayı şahsîleştirmişim\n\n            dış tarafına \"dünya\" demişim\n            bu evi dışlamış gayri-şahsî\n            \"ben olmayan\" sanmışım\n\n            işte burada fenâ aldanmışım\n\n            parmak kesilince devam eden hayatım dediğin şey, güneş gidince, su çekilince, rüzgar\n            esmeyince bitiyor öyle değil mi?\n\n            şunu tam anladığında\n            \"ben odası\" genişleyecek\n            evin duvarları bir bir yıkılacak\n            ben dediğin artık âlem olacak\n\n            güneşe benim güneşimmm\n            toprağa benim toprağımmm\n            ırmağa benim ırmağımmm\n            ağaca benim ağacımmm\n\n            diyerek kişiselleştirmediğin gibi\n            bedeni de şahsi-kişisel olmayan\n            (impersonal) olarak\n            denize düşen damla gibi\n            ayırmadan büsbütün hisset\n\n            dünyanın bir ifâdesi olan\n            bu vücut•dünya kadar kimliksiz\n            genel ve nötrdür\n            belirli bir kişiye, özneye ait\n            sadece onunla ilgili değildir\n\n            zaten kişi denilen\n            hayâli kimse de\n            zihinde paketlenen\n            hâtırâlar ve alışkanlıklar kolleksiyonu\n            geçmişin tam bir ego hikayesi değil mi?\n\n            kendinden bedenin \"ben\" sınırı ile\n            ayırdığın dünyayı da\n            beden kadar özel\n            yakın, samimi, içten\n            (intimate) olarak\n            ayırmadan büsbütün hisset\n\n            âlem nerde başlıyor\n            ben nerde bitiyor\n\n            bu nasıl içli dışlı\n            sıkı fıkı bir güzelliktir:\n\n            dört duvarı ören çatısını kapatıp\n            içerden kitlemiş kapıyı\n\n            tek bir soru:\n\n            - hemşehrim memleket nire?\n            bu dünya benim memleket\n\n            - hayır anlamadın\n            hemşehrim esas memleket nire\n\n            bu dünya benim memleket\n\n            tövbe, tövbe, tövbe\n\n            neye ben diyeceğimi bilemediğime\n            nefsi, nefes-i rab bellemediğime\n            âlemin nefesine \"ben\" dediğime"
            }
          ]
        }
      },
      "id": 202105042159
    },
    {
      "article": {
        "header": {
          "date_value": "4 May 2021 14:08",
          "title": "YİNE YEŞİLLENDİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/181966398_469857204317892_1333551917388791626_n_17889961619133573.jpg"
        },
        "main_article": {
          "quotes": [
            {
              "type": "baslik",
              "text": "YİNE YEŞİLLENDİ"
            },
            {
              "type": "metin",
              "text": "[YİNE YEŞİLLENDİ]\n            Yeşil<yaş-ıl: Körpe, tâze, nemli, sulu, canlı, renk renk hayat dolu.\n\n            İlkbaharda, kuru daldan fışkıran yeşillik neşesini göremeyen Hayy ismine şâhit olmuş\n            sayılmaz.\n            [Cenâbı Mevlevî]\n\n            Dirilik yâni hayat ALLAH’ın HAYY ismidir\n            İnsandaki RÛH odur! Kalan ölü cismidir\n\n            Yeryüzü suyla yeşil ve yeşil HIZIR demek\n            İlyas’ı bulmak için sarfet ömrünce emek\n\n            Mûsâ iki ırmağın birleştiği yere\n            Varmadan rastlamadı HAKK’a yakın ere\n\n            O er kayığı deldi! Geçer iken ırmağı\n            Nefsini del rûhu bul! Yırtılsın benlik ağı\n\n            Kesilip odun olur yeşil olmayan ağaç\n            Yağmur, rahmet aynı söz! Kurumadan çiçek aç\n\n            Çiçekle \"Şehâdet et\" bahara toprak gibi\n            \"Arz’ı başka bir Arz’a çevirir\" HAK nâibi\n\n            Secde yeri öpmektir toprak tene girerek\n            Rahmet olana, mutlak toprağa düşmek gerek\n\n            O bile bak gökte kalmayıp yere inmiş, penceresiz toprak bir evi mesken edinmiş,\n            âlemlerin efendisi âlemleri giyinmiş, ikinin ikincisi sâde bir hayâl imiş...\n\n            Şiir diner dinmez dalga dalga dibe çöken, gölde bir çakıl taşı düştü hatrıma, nasıldı o\n            yemyeşil şarkı, zikri bu; hatırla ama:\n\n            Susarmışız öyle bir sâkin derenin\n            İçindeymişik\n            Yeşilmişik\n            Sazmışık"
            }
          ]
        }
      },
      "id": 202105041408
    },
    {
      "article": {
        "header": {
          "date_value": "4 May 2021 11:45",
          "title": "BİR DEM GELİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/182330605_211890720458318_5432275953798499503_n_17914062721696540.jpg"
        },
        "main_article": {
          "quotes": [
            {
              "type": "baslik",
              "text": "BİR DEM GELİR"
            },
            {
              "type": "metin",
              "text": "[BİR DEM GELİR]\n            Sağa sola bakınıp sormayın, Hak nerdedir?\n            Sevgili her yerdedir, seven ona perdedir\n            [Cenâbı Mevlevî]\n\n            Aynı yerde duruyor, sapacak ve tapacak\n            Çok şey var içimizde, yapacak ve yıkacak\n\n            Ölmeden evvel ölmek, nefsi öldürmek değil\n            Sen nefsinin esrârını öğrenmeye eğil\n\n            Rabbini bilir her insân kendini bildiği ân\n            İniş cennetten düşme, çıkış mîrâç! Kalpte her ân\n\n            Nöbetçi gibi izle, kalbinde her olayı\n            Bir duygu yaklaştı mı, sor önce parolayı\n\n            Peki neydi parola?\n            Her cümlede gizli öz(ü)neyi bilmek için yükleme hangi soru sorulur?\n\n            Yüklen biraz yâ hû\n\n            Fâili bulunca eylem temize çıkar, üzerine ışık düşünce hangi yanılsama sağ çıkar?\n\n            Mâdem düştün huzura çık, huzur bul! Hep o Hazreti dinle: Hiç ayrılmadın! Doğduğundan\n            beri başbaşasın kendinle!\n\n            Öz-kimliğini saklayıp Hak bizi deniyor, çeşitli kılıklarda yeryüzünde geziyor. Kendine\n            \"BEN\" gördüğüne \"SEN\" diyenin çilesi bitmiyor; hep kendiyle\n            karşılaştığını bilemiyor...\n\n            Sevgilinin dudağından lezzet almak, künnn deminden emmek için dünya ağzını mühürleyen,\n            imsak ile çevreye değil kendi merkezine tutunan, iftârda gül gibi açılan cân'a\n            selâm olsun\n\n            Savm-ı sivâ'yı kim tutar\n            İyd-i visâl'e ol yeter\n            Bülbül gibi dâim öter\n            Gülşen olur kâşânesi\n            [Cenâbı Hüdâyî]"
            }
          ]
        }
      },
      "id": 202105041145
    },
    {
      "article": {
        "header": {
          "date_value": "2 May 2021 17:19",
          "title": "SA•BÛ•HA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/180771880_1135844430256283_8708934492977557961_n_17907543499746332.jpg"
        },
        "main_article": {
          "quotes": [
            {
              "type": "baslik",
              "text": "SA•BÛ•HA"
            },
            {
              "type": "metin",
              "text": "[SA•BÛ•HA]\n            Akıl ve nakil efsanelerinden bîzâr olan, insanlıktan uyanacağı bir sabah bekleyen, her\n            seher sönmek için güneşi gözeten mum gibi her gece yana yana fenâ eriyen yanıma, canıma,\n            cananıma,\n\n            O kadar git ki\n            Kalmasın\n            Sende senlik\n            Kimsede benlik\n            Eşyâda şeylik\n            Gökte ulûhiyet\n            Yerde ubûdiyet\n\n            O kadar bit ki\n            Kalmasın\n            Senin olan\n            Ancak\n            Sen ol•an\n            O hep sende\n            Ya sen nerde\n\n            Varacağın evin\n            Penceresinden bakıp\n            Beni evime hangi araba\n            Ne vakit götürecek acaba\n            Der gibisin anlasana\n\n            Şimdi şu anda\n            Nerdeysen orada\n            Uyanmış olsan\n            Ne değişirdi?\n\n            Elbette\n            Hiç•bir•şey\n\n            Zaten uyanmamış kimselerin değil\n            Uyku ve uyuklama tutmayan\n            Tek varlığın merkezinde dönen\n            Türlü renklerinin göründüğü\n            Türlü rollere nefes verdiği\n            Tek bir iş, oluş, tecelli\n            Bir eylem oynanıyor\n            Hayat sahnesinde\n            Hayal perdesinde\n\n            \"Ben\" hiç görünmedi sahnede\n            Bilinmekliği seven aşkın\n            Tek ve kesintisiz akışı\n            Var sâdece\n\n            İşte bu bir\n            Fark edilince\n            Zaten olmayan\n            Ayrı benliğin azabı yerine\n            Kendi geçiyor yerine\n            Birlik zevki seyrine\n            Yoksa film\n            Aynı film yine\n\n            Vâkıf olan sırra\n            Kendini bildikten sonra\n            Çalışmaz âlemi ıslâha\n            Tek işin tek sâhibi\n            Zâten işinin başında\n\n            Sendeki mum yanmadan\n            Bu ışık nerdeydi\n            Sana nefes olmadan\n            Bu rüzgar nerde eserdi\n            Bu da bir idraktir ama\n            İnsandan doğana değil\n            İdrakten doğana\n            Açılır bu manâ\n\n            B•aşka söz söyleyemem\n            İkilik çıkarmayım diye ben\n            Çekileyim ara yerden\n            İki nefes arasında dinlen\n            •••\n            Hep sensin ammâ\n            Sen sen değilsin\n            Güzeller güzeli"
            }
          ]
        }
      },
      "id": 202105021719
    },
    {
      "article": {
        "header": {
          "date_value": "1 May 2021 17:12",
          "title": "SÂDE BİR İŞÂRET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/180793596_492109668648435_8504755990718081462_n_17932990954499048.jpg"
        },
        "main_article": {
          "quotes": [
            {
              "type": "baslik",
              "text": "SÂDE BİR İŞÂRET"
            },
            {
              "type": "metin",
              "text": "[SÂDE BİR İŞÂRET]\n            Gördüğünün gerçek görünmesi, gerçeği gördüğün anlamına gelmez.\n\n            \"Gören kim?\" onu iyi anlamak gerektir!\n\n            Gökten (bilinç) zuhûr,\n            Yerden (madde-perde) kabûl gerektir.\n\n            Zira \"Beden-zihin\" karar verici değil deneyimleyicidir.\n\n            İşin içinde \"bir oyun\" olduğu kesin ama kim kimi oynuyor?\n\n            Madde gibi görünen beden-zihin beşiğinde sallananları bu oyun oynuyor gerisi bu oyunu\n            oynuyor.\n\n            Hoş kendi yazıyor, kendi oynuyor\n            Alî yazıyor, velî bozuyor\n\n            Rüyada, film icâbı\n            zamandaki sırasına göre\n            ayrı ayrı mekânda görünen\n\n            o-bu-şu şeyleri\n            ben-sen-o kimseleri\n\n            Kendiyle dolu\n            Ayrılığı olmayan\n            Kesret rüyası olarak\n            \"tek bir gören\" var,\n            seni beni, bunu şunu\n            bir bir oynatan var yâ hû\n\n            Ve filmin akışı, yorumlanışı bakanın durduğu yere göre başka başka...\n\n            Meselâ madde aleminde topa vuruyorsun gol oluyor değil mi?\n\n            Oysa manâ aleminde, önce golü atıyorsun sonra topa vuruyorsun. \n\n            Gökten ekenin murâdı meyve ama yerde önce tohum görünüyor değil mi?\n\n            Garip mi geldi?\n\n            Soru soran sustuğunda\n            Hayreti arta arta hayran kalan\n            Bayılıp aradan çekildiğinde\n            Ayılana bak nasıl seziliyor\n\n            Yeter ki\n\n            × Ben\n            × Ayrı\n            × Cansız\n            × Madde\n\n            kelimeleri silinsin, yüzüne su serpilsin\n\n            Allah, (Zıdların birliği)\n            Ehad (Tek)\n            Samed (Kendiyle dolu)\n            Olarak bilinince\n\n            \"Ben\" dediğim ayrı varlık kendine nerede bir yer bulabilir? Yer gök kendiyle\n            dolu, ayrılmasına imkân yok yâ hû\n\n            Kendi düş olan denize bir damla düşmüş, nerde başlayıp nerde bitmiş!\n\n            Bir hayâlî yerdesin\n            Sen arada\n            perdesin\n            Hak sende, sen nerdesin\n            Cevap nedir suâle?\n\n            Ayrılık yanılsamasından\n            Kendine gelesin\n            Boşuna azap çekmeyesin\n            Zevkle seyredesin\n            Güzeller güzeli..."
            }
          ]
        }
      },
      "id": 202105011712
    },
    {
      "article": {
        "header": {
          "date_value": "30 Nis 2021 23:41",
          "title": "ÇOĞUNLUĞA ALDANMA",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/179455882_170210378339391_4073627479267140969_n_17909530801802171.jpg"
        },
        "main_article": {
          "quotes": [
            {
              "type": "baslik",
              "text": "ÇOĞUNLUĞA ALDANMA"
            },
            {
              "type": "metin",
              "text": "[ÇOĞUNLUĞA ALDANMA]\n            Beyni geliştirmenin tek yolu hiçbir fikre saplanmamak, bütün düşüncelere açık olmak, boş\n            kalmaktır.\n            [J. Keats]\n\n            Beş duyu beşiğinde sallanan \"Ben\" algısı, hafızada tutulan \"Ben\"\n            olma alışkanlığı, kendisine takılanı, her geçen gün daha da \"dar kafalı\"\n            yapar.\n\n            Çünkü \"ben\" sandığınız düşünceler toplumun biriktirdiği düşünceler; kalıp,\n            kavram ve şartlandırmalardır; ikinci el idraktir.\n\n            Özgün ve özgür olabilmek için toplumun düşüncelerinin kendi benliğiniz filtresinden\n            geçen bulanık yansımalarından ve \"ben\" kavramından uzak durmalısınız. Atalar\n            dinini ne sanıyorsunuz?\n\n            Zihin bir kez sustuğunda, ezberlerini, tutunduklarını bıraktığında kendi güneşini\n            gölgeleyen bulut olmaktan kurtulacaktır.\n\n            Evet ezber bozmak, putları devirmek çok korkutucudur, kendinizi kaybetmek gibidir peki\n            ama ya \"kendim\" sandığım kimlik sahteyse ve bunu filmin sonuna dek\n            bilememişsem?\n\n            Ancak sahte olanı bıraktığında bütün düşünceler açık bir sınırsızlık içinde dans etmiş\n            olacak. Öğretilmiş bilgilerden emin olamayıp şüpheyle baktığında bu durum, daha geniş\n            bakış açısı yakalamanızı sağlayacak; kendi kuyundan berrak su çıkacak.\n\n            Hem açık boş bir \"bilmiyorum\" enginliğini kim doldurabilmiş ki!\n\n            Susan kitapta bir işâret \"eksere'n-nâsi: insanların çoğu\" diye başlıyor\n            ve tam 33 yerde fiil \"LÂ ya'lemûn: bilmezler\" oluyor.\n\n            Bu bize ne söylüyor olabilir?\n\n            ÇOĞUNLUK: KESRET ALDATICIDIR\n\n            Düşe düşüp aldanma\n            Kendin hayrete salma\n            Hak’tan gayrı ne vardır\n            Tâbire muhtâc ola\n            [HZ. GAYBÎ]\n\n            Kendinizi bulmanın ve koşulsuz sevgiyi keşfetmenin basit bir tarifydi bu; işine gelirse,\n            içine gel, burası çok güzel.\n\n            Muhabbetle güzeller güzeli..."
            }
          ]
        }
      },
      "id": 202104302341
    },
    {
      "article": {
        "header": {
          "date_value": "30 Nis 2021 22:58",
          "title": "YALNIZ SEVGİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/180875592_305539034308203_6643019100003124587_n_18157274422180859.jpg"
        },
        "main_article": {
          "quotes": [
            {
              "type": "baslik",
              "text": "YALNIZ SEVGİ"
            },
            {
              "type": "metin",
              "text": "[YALNIZ SEVGİ]\n            Soru sormayı bırak, cevap gelsin; sensin!\n\n            Gerçeği asla arama; yalnızca ol, yalnız olduğunu anla!\n\n            Aslında bir \"kişi\" bile değilsin yalnızlıktan...\n\n            İşte bu yüzden en büyük karşılaşma, yalnızlıktır çünkü kendimizle karşılaşırız\n\n            Evet insan gerçekten yalnızdır. İçinde dinmeyen bir ses, ona bu dünyada yalnız olduğunu\n            fısıldar durur. Fakat ego bu zarif sesi şiddetle susturmayı tercih eder, kabul edemez\n            zira yalnızlık \"ölüm\" gibidir, kalabalıklara karışmayı istemesi, dışarda bir\n            nesne, ilişki ve faaliyetle sürekli meşguliyet araması bundandır\n\n            Sevgi \"beklentisi\" insanoğlunun yalnızlık korkusunun bir sonucudur\n\n            Bu yüzden bütün insanlarda sevgi beklentisi vardır. İnsan yalnız olduğunu, onu bu güne\n            kadar kimsenin gerçekten anlamadığını gerçekten kabul ettiğinde o kişi başkasından\n            hiçbir beklenti içinde olamaz zîrâ ego ölmüştür. Kişi \"tek başınalığa\"\n            ulaşmıştır\n\n            Koşulsuz sevmeyi sadece tek başınalığa ulaşmış insanlar öğrenebilir. Koşulsuz seven\n            insan başkasından sevgi beklemez.\n\n            Her koşulda şartsız ve sonucundan bağımsız olarak sever. Başkasından sevgi beklentisi,\n            içinizdeki doğal haliniz olan sevgiyi bulamadığınız derin boşluktan kaynaklanmaktır.\n            Başkası sizi asla dolduramayacaktır; acı ama gerçek bu.\n\n            Kaldı ki sevilme beklentisi içinde olan kişi tüm enerjisini başkasına odaklamış bir\n            dilenciye dönüşmüştür. O kişi nasıl şimdi'nin içinde olabilir ki?\n\n            Koşulsuz seven sezgiyle sevginin kaynağına bağlanır. Kendinden akan sevgi beyindeki\n            temporoparietal bölgesindeki (TPJ) hücrelerin çoğalmasını sağlar. O sevgi hücreleri,\n            artık düşünceyle sevgi üretilmediğinde bir süre sonra kaynağına döner, şefkate dönüşür,\n            âlemlere rahmet olur.\n\n            Ruhunuzun sizi getirmek istediği yer burasıdır. Bu nedenle size \"Yalnızsın; yolunu\n            çiz, sahtelikler içinde olma\" diye uyarmaktadır fakat ego buna izin vermemektedir,\n            bindiği dalı kesecek hâli yok ya!\n\n            Koşulsuz sevgiyle önce kendini sonra \"bütünü\" hisseder her an birlik zevki\n            içinde olursunuz; bayram da cennet de bu; başka cennete gerek de yok zaten. Çünkü zaman\n            ve mekan ancak ego, zihin gözlüğünden baktığında var görünür.\n\n            Hak her zaman ŞİMDİ'nin içinde ve daima buradadır.\n\n            Bütün mesele senin kendini ne sandığın güzeller güzeli..."
            }
          ]
        }
      },
      "id": 202104302258
    },
    {
      "article": {
        "header": {
          "date_value": "30 Nis 2021 17:31",
          "title": "NUTK-U ŞERÎF ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/180219193_1123660561471188_137456261245579091_n_17920365499624054.mp4"
        },
        "main_article": {
          "quotes": [
            {
              "type": "baslik",
              "text": "NUTK-U ŞERÎF ∞"
            },
            {
              "type": "metin",
              "text": "[NUTK-U ŞERÎF ∞]\n            Fenâ bulmaz vücûd asla fenâ bulan cehâlettir\n            Bu dersi kâmile sor, canla hürmet eyle, er ol er\n\n            Fenâ: Kulun benliğinin Hak varlığında yok olduğunu tam anlaması, eşyânın nazarından\n            silinmesi, kendi fiilini göremez olması, kesret âleminin kayıtlarından sıyrılıp Hakk’ın\n            tasarrufu altında olduğunun farkına varması.\n            Fenâ bulmak: Yok olmak, varlığı ortadan kalkmak\n            Vücûd: Varlık\n            Cehâlet: Bilmezlik, habersizlik\n            Kâmil: İlim, fazîlet ve hüner sâhibi, mânevî meziyetleri bakımından belli bir olgunluğa\n            eren, kendine gelen\n\n            Bekâ bi'z-zât durur zâtın, fenâ bi'l-itibârî'dir\n            Neş'e-yi zâta yetiş, asla ric'at eyle, er ol er\n\n            Bekâ: Devamlılık. Yoldaki dervişin nefsinin yok olduğunu tam idrâk ederek, fenâdan sonra\n            eriştiği son mertebe, ebedî ve ezelî olan Hakk'ın bekâsı ile bâkî olma hâli\n            Bizzât: Doğrudan doğruya kendisi\n            Bilitibari: Gerçekte öyle olmadığı halde öyle sayılan, farazî, sanal olarak varsayılan\n            Neş'e-yi zât: Kendi olma zevki, yeniden doğma ferahlığı, yuvaya dönme sevinci\n            Asla ricât eylemek: Kaynak, kök, başlangıç noktası, mebde' olan gerçek zâta geri\n            dönmek\n\n            Mukayyed anlama zinhâr tecellîyâtı ey Basrî\n            Câmi-i sıfat olup Hakk'a vuslat eyle, er ol er\n\n            Mukayyed: Kayıtlı, ayağı zincirli, zihni bağlı\n            Zinhâr: Sakın, amân, aslâ\n            Tecellîyât: Görünenler, zuhûr edenler\n            Allah’ın kudretinin kimseler ve şeyler olarak görünmesi, Hakk'ın şey ve kimse\n            yüzünü giyinerek açığa çıkması.\n            Câmi-i sıfat: Toplayan, bir araya getiren, kendisinde bulunduran, içine alan. Birbirine\n            benzeyen ve birbirinin zıddı olan bütün varlıkları, dağınık şeyleri, türlü halleri bir\n            araya toplayan yâni insân\n            Vuslat eylemek: Sevgiliye kavuşmak\n            Er olmak: Kemâle ermek, yeniden doğmak, kendin olmaktır. Cinsiyetle ilgili değildir.\n\n            Can odur kim Hakk'a ere ayak odur yola gire\n            Er oldur alçakta dura yüksekten bakan göz değil\n\n            Bu nefes kime nefes ede, kalbine değe, kendinden geçe; o bir demde kendini bulan gelsin\n            beri, daha beri daha...\n\n            Muhabbetle güzeller güzeli..."
            }
          ]
        }
      },
      "id": 202104301731
    },
    {
      "article": {
        "header": {
          "date_value": "30 Nis 2021 17:24",
          "title": "NUTK-U ŞERÎF 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/180224920_487299205730250_8364446389988239832_n_17905419154781477.jpg"
        },
        "main_article": {
          "quotes": [
            {
              "type": "baslik",
              "text": "NUTK-U ŞERÎF 1"
            },
            {
              "type": "metin",
              "text": "[NUTK-U ŞERÎF 1]\n            Râh-ı Hakk'a tâlib ol; aşka niyet eyle er ol er\n            Yetmiş iki'yi bir et; hemen izzet eyle er ol er\n\n            Râh-ı Hak: Hak yolu\n            Tâlip: İstekli olan\n            Aşk: Bir kimse veya bir şeye karşı duyulan çok kuvvetli sevgi ve bağlılık, aşkın,\n            taşkın, şaşkın muhabbet. Hakk’ın zuhûruna sebep olan ilk sıfat; bilinmeyi murâd eylemiş,\n            bu murâd-ı aşk kâinâtın yaratılmasına sebep olmuştur. Yâni aşk, Hakk’ın zâtına izâfe\n            edilen ilk sıfatı ve ilk zuhûrudur bu sebepten Hak yoluna giren kimseyi Allah’a\n            eriştiren, kendinden geçiren, kendine getiren en kısa yoludur öyle ya şehre çıktığımız\n            kapıdan geri dönebiliruz!\n            İzzet eyle: Hürmet et\n            Yetmiş iki: Cümle varlık\n            Yetmiş iki milleti bir görmeyen halkın evliyâsı olsa Hakk'ın eşkiyâsıdır.\n            Kimseye hor bakmagel zinhâr gönül yıkmagel\n            Yetmiş iki millet hep dervişin yâri gerek\n\n            Sende senlik yoktur asla, haberdâr ol gel aslından\n            Havâtırdan berî ol, zevk-i halvet eyle er ol er\n\n            Havâtır: Fikirler, düşünceler, irâdesi olmadan kalbe doğan şeyler\n            Zevk-i halvet: Çevre ile her türlü ilişkiyi kesip yalnız kalma, tenhâya çekilme. Kulun\n            her dâim Allah’ın huzûrunda olduğunun farkına vararak onunla halleşmesi, mânen sohbet\n            etmesi durumundan zevk almak, kendi içinde kendiyle eğlenmek\n\n            Çıkar esnâm-ı kuyûdâtı er ol da ka'be-yi kalbden\n            Bu kesretden halâs ol, her an vecd eyle, er ol er\n\n            Esnâm-ı kuyûdat: Bağlanılan putlar, ilginin sürekli aktığı sevgililer\n            Ka'be-i Kalp: Allah'ın evi olan kalp\n            Kesret: Hakk’ın tecellîsiyle zuhûra gelmiş olan çokluk, bir olanın mahlûkât aynasında\n            çok çok görüntüsü, optik yanılsama\n            Halâs olmak: Kurtulmak\n            Vecd: Bir şey karşısında duyulan hayranlık, sevgiden dolayı kendinden geçme durumu,\n            istiğrak hâli\n            Vecd eylemek: Bulmak\n\n\n            DEVÂM EDİYORUZ..."
            }
          ]
        }
      },
      "id": 202104301724
    },
    {
      "article": {
        "header": {
          "date_value": "30 Nis 2021 00:31",
          "title": "TEN ÇADIRI: KAPISI YOK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "TEN ÇADIRI: KAPISI YOK"
            },
            {
              "type": "metin",
              "text": "[TEN ÇADIRI: KAPISI YOK]\n            İki deli tımarhâneden kaçış için plan yapar dururmuş. Bu odaya girerken uyutulup\n            yatırıldıkları için de kapıyı hiç görmemiş zavallılar.\n\n            Biri demiş ki:\n\n            - Kapı yüksekse altına tünel kazar kaçarız; alçaksa tırmanır üstünden atlarız; sen hele\n            gidip iyice bir gözetle bakalım.\n\n            Öbürü gitmiş, bir müddet sonra kan-ter içinde panikleyip gelince ne dese beğenirsiniz:\n\n            - Buradan asla kaçamayacağız; kapı yok!\n\n            Sâhi bu âleme girişini hatırlayan var mı cânım erenlerim...\n\n            Toprağa suya düğüm atmışlar\n            Ateşle içini pek harlamışlar\n            Direğini yelden yapmışlar\n            Havadan labirente katmışlar\n            Ha babam çıkışı aratmışlar\n            •••\n            Ne kapı var ne de bir duvar\n            Hiç mahpûs olmadın ey yâr\n\n            Ya hep göz önünde olmakla saklanıyorsa, ya bütün sır bir sırrın olmadığı basitliğiyle\n            örtünüyorsa...\n\n            Yol da kapı da geçit de geçeceğin çit de sensin bu evde... Peki ya evde yoksan!\n\n            Yüzey sonsuzsa her nokta merkezdedir\n            Tek kişilik piyeste herkes başroldedir\n\n            O halde hoşgeldin güzeller güzeli..."
            }
          ]
        }
      },
      "id": 202104300031
    },
    {
      "article": {
        "header": {
          "date_value": "29 Nis 2021 10:54",
          "title": "KUŞ DİLİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/179104548_126110532906850_6894543690218430342_n_17901307204906252.jpg"
        },
        "main_article": {
          "quotes": [
            {
              "type": "baslik",
              "text": "KUŞ DİLİ"
            },
            {
              "type": "metin",
              "text": "[KUŞ DİLİ]\n            İnsanlara gerçeği anlatmak isterseniz gülmelerini sağlayın yoksa ya sizi dinlemezler ya\n            da öldürürler.\n            [O. Wilde]\n\n            Mahalledeki mescidin müezzini hastalanınca ezan okumak Nasreddin Hoca'ya kalmış.\n            Bir gün, onun sokakta koşa koşa ezan okuduğunu görenler sorarlar:\n\n            - Hoca efendi, dursana durduğun yerde! Neden böyle ezan okuya okuya, oraya buraya\n            koşuyorsun?\n\n            Hoca, gayet ciddî cevap vermiş:\n\n            - Sesim nerelere kadar gidiyor, onu bilmek istiyorum.\n\n            Büyük\n            İskender ne vakit bir ülkeye elçi gönderilecek olsa hep kendi giderdi... Bir tanıyan da\n            olmazdı hani... Amaaan Büyük İskender'i kim görmüş ki!\n            [Cenâbı Attâr]\n\n            Kesî ne-dânist ki menzilgâh-ı cânân kucast\n            Ân-kadr hest ki bang-i ceres kesî miâyed\n            [Cenâbı Hâfız]\n\n            Sevgilinin konağı nerede? Kimse bilmedi gitti... Şu kadar var ki çınnn sesi duyulmakta\n\n            Kapı iyice kapalı idi. O yüce Şâh, Âdem hırkasını giydi; ansızın içeri giriverdi...\n\n            Be — don’t try to be-come\n\n            Muhabbetle güzeller güzeli..."
            }
          ]
        }
      },
      "id": 202104291054
    },
    {
      "article": {
        "header": {
          "date_value": "29 Nis 2021 05:03",
          "title": "İNSANLIK PROVASI ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/180918545_485644995812360_5527661553777731289_n_18176724655104332.mp4"
        },
        "main_article": {
          "quotes": [
            {
              "type": "baslik",
              "text": "İNSANLIK PROVASI ∞"
            },
            {
              "type": "metin",
              "text": "[İNSANLIK PROVASI ∞]\n            Öfkeye tutunmak, zehri kendin içip ötekinin ölmesini beklemek gibidir zâten bizi\n            bilenler \"geçelim güzelleşelim\" diyen özge akışımızdan bilir...\n\n            Evet efendim iki temel duygu olan şehvet ve öfkede eğlenmiş, öfkeli muhatabı kucak kucak\n            sevgiyle ambele etmiştik.\n\n            Eh ne de olsa gülümseyen gözlerden gönül görünür gönül...\n\n            Yoğun sevgiye mâruz kalan sevgili muhatap şaşıracak hatta şok olacak beklediği tepkiyi\n            alamadı diye ve biliyor musunuz tam da bu şok sayesinde onda bir bilinçaltı kaydı\n            oluşturmuş olacaksınız.\n\n            O kimse aynada kendini görene dek o bilinçaltı kaydı, dalga dalga kendini sorgulamasına\n            neden olacak.\n\n            İşte böyle erenlerim... Kendinizi hafife almayın. İnsan parmakla sayılmaz ama yine de\n            bir kişiyi değiştirerek dünyayı değiştirmiş olursunuz ama önce kendinizi.\n\n            Dünyâdaki yegâne görevimiz kendini bilmek ve\n            her koşul buna imkan sağlar zâten olanlar bunun için olup durur...\n\n            Yeter ki olayları salt hayr ya da şer diye etiketlemeyi bırakalım.\n\n            \"Allah bana bu yüzden ne öğretiyor?\" diye sevgiyle bakalım.\n\n            İlgimizi akıtarak baktığımıza, kendimizi bilmek için bakalım. İçimizin dışa\n            yansımalarını inkar etmeyi bırakalım.\n\n            Gör bak o zaman, bana benden başka düşman var mıymış yok muymuş?\n\n            Ne demişti erenlerim:\n\n            Kendi kendin bilmek oldu mârifet\n            Kendi kendin bilmemektir mâsiyet\n\n            Muhabbetle güzeller güzeli..."
            }
          ]
        }
      },
      "id": 202104290503
    },
    {
      "article": {
        "header": {
          "date_value": "29 Nis 2021 04:33",
          "title": "İNSANLIK PROVASI 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "İNSANLIK PROVASI 1+1"
            },
            {
              "type": "metin",
              "text": "[İNSANLIK PROVASI 1+1]\n\n            Nerde kalmıştık?\n\n            Çok da fark etmez aslında hep şimdi ve burdayız\n\n            O hâlde burada kalın; AN'dan ayrılmayın\n\n            Zîrâ Hak sadece Şimdi'dedir çünkü sadece şimdi vardır, sanal zamanda yaşayan sanal\n            tanrı mı olur? Olur a! Sakın reddetmeyin kimsenin tanrısını.\n\n            İnkarcı olmayın. İdare ediverin artık şu öfkeyi.\n\n            Size dense ki \"Yarım saat içinde öleceksin\"\n            O zaman öfke kalır mıydı? Duygunuz anında değişirdi değil mi? Belki korku duyardın belki\n            panik ama kızgınlık kalmazdı\n\n            Peki n'oldu şimdi?\n\n            Bunları iyi düşünmek lazım. Düşünceyle hızlıca halden hale geçiş yapan duyguları,\n            değişen enerjiyi fark edin\n\n            Sen ilgiden ibaretsin, ilgi, dikkat, enerji, akış nereye hayat oraya akar\n\n            Hem bu ne biçim hikaye böyle?\n\n            Gelen giden bir şey söylüyor duygudan duyguya giriyorsunuz. Uzaklaşın olumsuz\n            duygulardan! Yoksa sürekli birileri gelecek rüzgar gülüne üfleyecek ve siz hangi\n            taraftan rüzgar esiyorsa o yöne döneceksiniz!\n\n            Yaşamak bu mudur yani?\n            Dünyaya bunun için mi geldiniz?\n\n            Neyse fazla bulandırmayalım suyu.\n\n            Filmi biraz geri saralım... Hani o size küfür eden herif-i nâ-şerîf vardı ya?\n\n            Ondan gelen ETKİ'yi durduralım istiyoruz.\n\n            Peki nasıl?\n\n            İlk olarak ki bu zor olanı, hiç cevap vermeyebilirsiniz. Tabi ki geçmişinizle barışmış,\n            dingin bir zihne kavuşmuşsanız eğer.\n\n            Cevap vermediğinizde yani her hangi bir TEPKİ göstermediğinizde o kötü enerji onda\n            kalır. Müdahil olmayınca kendinize çekmemiş olursunuz.\n\n            Karşı enerji bekleyen bilinçaltı ve zihinde yani muhatapta hapis kalır bu enerji.\n\n            Bir de daha beteri var, başka bir davranış türü; eğer geçmişinizle hesaplaşıp iç\n            barışınızı sağlamış selâmet ehliyseniz, duyguyu yönetebiliyorsanız, size küfreden kişiye\n            sıcacık gülümseyin. Gerçekten içten gülümseyin ama.\n\n            Hatalı olmasanız da gözlerine bakın ve özür dileyin. \"Sizi sinirlendirdiğim için\n            özür dilerim deyin.\" Sarılın ona. \"Sizi seviyorum\" deyin. Sadece sevgi\n            verin zîrâ o insanın sevgiye ihtiyacı var.\n\n            Bunları hiçbir beklentiye girmeden yapın, yağmurun yağışı gibi rahmet olup yağın.\n\n            Karşı tarafın size gönderdiği öfkenin enerjisi 70 nanometreydi. Sevgi enerjisinin dalga\n            boyu ise 700 nanometre! Tam 10 katı. Adamın beyni tokatlanacak!\n\n            Çoğu gitti azı kaldı.\n\n            DEVÂM EDİYORUZ"
            }
          ]
        }
      },
      "id": 202104290433
    },
    {
      "article": {
        "header": {
          "date_value": "29 Nis 2021 02:52",
          "title": "İNSANLIK PROVASI 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/179322170_209291377382783_877406165522037516_n_17915435986674350.jpg"
        },
        "main_article": {
          "quotes": [
            {
              "type": "baslik",
              "text": "İNSANLIK PROVASI 1"
            },
            {
              "type": "metin",
              "text": "[İNSANLIK PROVASI 1]\n            İnsan insan dedikleri\n            El ayakla baş değil\n            İnsan manâya derler\n            Sûret ile kaş değil\n\n            Materyalist sana insan değil \"madde\" diyebilir.\n\n            Ama gerçekte evrende hiç bir madde yoktur. Fiziğe göre de yoktur. Bütün maddeler\n            titreşimi yavaşlatılmış enerjidir. Her bir atomunuz hareketli bir elektrik gücüne,\n            titreşim alanına sahip yani siz de bir enerjisiniz.\n\n            Gördüğünüz veya henüz göremediğiniz her şey de enerjidir.\n\n            Biliyor musunuz aslında duygu ve düşünceler de göründüğü gibi değil; birer enerji\n            formudur.\n\n            Yemek yersiniz, yediklerinizin beşte biri beyinde düşünce enerjisi için yakıta dönüşür.\n            Düşünce enerjisi, gördüklerinizle, algılarınızla, her insanın yaşanmışlıklarına göre\n            farklı evrilir, farklı kişilikler oluşturur.\n\n            Bu düşünceler hafızaya duygu ve bilgi kaydı olarak işlenir. Bu kayıtlara nöronların\n            elektrik enerjisiyle ulaşırsınız.\n\n            Bilgi de enerjidir sevgi de düşmanlık da. Fakat her birinin dalga boyu farklıdır.\n\n            Filmi seyreden olarak siz, istediğiniz dalga boyutuna uyumlanır kendinizi akort\n            edersiniz.\n\n            Peki uyumlanmazsanız ne mi olur?\n\n            Gelir biri sizi incitir. Halbuki sadece geçmişte kayıtladığınız hafıza enerjisini\n            harekete geçirmiştir.\n\n            Dışarda diğerleriyle konuştuğunuzu sanırsın halbuki iletişimle sadece enerji alıp\n            veriyorsunuz. Birisi küfür eder 70 nanometre dalga boyutunda enerji göndermiştir size.\n            Buna ETKİ adı veriyoruz.\n\n            Etki sizin hafızanızdaki bilgiye ulaşır ve hafıza \"geçmiş kayıtlara bakarak\"\n            bunun düşmanlık duygularını tetiklediğini söyler. Siz de egonun etkisiyle aynı frekansa\n            uyumlanır, küfür ederek, kızarak TEPKİ gösterirsiniz.\n\n            Bu alışveriş durmaksızın devam eder. Hatta size küfreden uçağa atlayıp çoktan ülkeyi\n            terk etse bile siz hale öfkeyle uğraşırsınız.\n\n            Nihayetinde herkes kendi cehennem yakıtını kendi topluyor değil mi?\n\n            Peki ne yapmalı ne etmeli?\n\n            Az sonra..."
            }
          ]
        }
      },
      "id": 202104290252
    },
    {
      "article": {
        "header": {
          "date_value": "28 Nis 2021 18:00",
          "title": "DAHA HAFÎF",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/178586814_565484601082598_6564913444133761348_n_18072283516275216.jpg"
        },
        "main_article": {
          "quotes": [
            {
              "type": "baslik",
              "text": "DAHA HAFÎF"
            },
            {
              "type": "metin",
              "text": "[DAHA HAFÎF]\n            Evrenin gizemini anlamak istiyorsanız enerji, frekans ve titreşim yasalarıyla düşünün.\n            [N. Tesla]\n\n            Yere göğe sığmayan sonsuz zenginliğin tezâhürü, çakıl taşında uyuklar, bitkide rüya\n            görür, hayvanda enerji toplar ve insan ruhunda kendini bilinçli keşfe açar.\n            [K. Nukariya]\n\n            VARLIK boş bir şey değil! Dolu enerji ile\n            İster ki o kendinin ne olduğunu bile\n\n            Her enerji, tabloda başka tonda renk gibi\n            Renkleri bağdaştırır! Usta fırça sahibi\n\n            Eveet nerde kalmıştık; her yeni tecelliyi açık ve boş karşılamak yerine, ben olma\n            alışkanlığında, sabit kalıplarla yaklaştığımızda akışı dondurduğumuzdan bahsetmiştik\n\n            Bilirsiniz bazı kişiler bardağı dolu olarak görürken, bazıları boş olarak görür veya\n            bazıları her şeyde bir pozitiflik görürken, bazıları negatiflik görür.\n\n            Sürekli olarak tekrarlanan bu nöron ağlarının \"beyin haritaları\",\n            bilgisayardaki programlara benzer. Bunlar, siz yazılım kodunu değiştirmediğiniz sürece\n            asla değişmezler hep aynı şekilde çalışırlar.\n\n            Bazı kişiler konfor alanlarının bozulmasından korktuklarından bunu hiç yapmaz, bu\n            nedenle de algılamaları hep sınırlıdır.\n\n            Oysa bu takıntılı düşüncelerden kurtulduğumuz anda, nöron ağı çözülür ve yeni gerçeğe\n            uymak için yeniden şekillenir. Süzme işlemi değişince daha önce ulaşılmamış olan başka\n            kavramların şifreleri çözülmeye başlanır. Bunu, \"hayatımızı değiştiren\" bir\n            olay gibi deneyimleriz.\n\n            Aslında bu fırsat, bir enerji kitlesi halinde hep oradadır ama kişinin inancı, beynin\n            onu okuyup fiziksel deneyim haline getirmesine engel olmuştur.\n\n            Takıntılar ve düşük frekanslı haller, özellikle korku ve endişe, enerji alanımızın, çok\n            ağır titreşen yoğunlukta kalmasına, dolayısıyla da sonsuz bilince ulaşmasına mâni bir\n            \"firewall\" veya \"engel\" oluşturmasına sebep olur.\n\n            Bu yüzden enerjisi düğümlü, akışı tıkalı yani pek de parlak görünmeyen kişiler için\n            \"yoğun-ağır-tutucu\" deriz\n\n            Oysa zihin de insan bedeni de sonsuz Bilinç'imizin sadece tek bir seviyesi. Biz\n            zihin ve beden değiliz, bunlar sadece görünürdeki gerçek evren için birer deneyim\n            aracıdır.\n\n            Düğümü çözmek isteyene bu işâret kâfidir, bir erenin duasıyla çekilmek vaktidir:\n\n            Kalp safâsı beden hafifliği içinde, kolaylıklar güzellikler dileriz vesselâm"
            }
          ]
        }
      },
      "id": 202104281800
    },
    {
      "article": {
        "header": {
          "date_value": "28 Nis 2021 17:41",
          "title": "HAFÎF",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/178891072_138534834917793_5679831335710803954_n_17910767545721387.jpg"
        },
        "main_article": {
          "quotes": [
            {
              "type": "baslik",
              "text": "HAFÎF"
            },
            {
              "type": "metin",
              "text": "[HAFÎF]\n            Dışarıdan bakınca \"hayat\" diye görünen hikâye, tek bir kesintisiz eylemin,\n            latîf enerji akışının, türlü mertebelerde yoğunlaşmış hâli olan kesîf cisimlerde, türlü\n            eylemler şeklinde açığa çıkmasından ibârettir.\n\n            Evet farklı görünümlerdeki her şey, latîf tek bir manâdan, kesintisiz bir enerjiyle akıp\n            duruyor.\n\n            Japon bilim adamlarının yapmış olduğu bâzı deneyler, bedenin nasıl parladığını ve günün\n            belirli zamanlarında, yaydığı ışığın azalıp çoğaldığını apaçık göstermektedir.\n\n            Gönüllü, beş sağlıklı erkek denek, üç saatte bir, 20 dakika süreyle tamamen karanlık bir\n            ortamda, bedenlerinin üst kısımları çıplak bir şekilde kameraların önünde\n            tutulduklarında, araştırmacılar beden ışığının sabah 10'da en düşük, öğleden sonra\n            4'te de en yüksek oranda parladığını gözlemlediler.\n\n            Her şey enerji olduğu gibi beden ve zihin de enerjidir.\n\n            Bilinç açıksa, enerji özgürce akar, varlığı idrâk durumuna göre bilinç kapalıysa\n            yoğunlaşır.\n\n            Hiçbir şey enerjinin yoğunluğunu, korku ve sorgulanmamış, tekrar eden yoğun düşünceler\n            yâni inançlar kadar çok düşüremez.\n\n            Böyle bir takıntınız varsa resmi asla bir bütün olarak göremezsiniz.\n\n            Ancak açık zihinler, farkındalıklı eylemlerle sonsuz bilinçle uyum içinde akabilir,\n            birleşebilir.\n\n            Takıntı halindeki inançlar, beyindeki nöron hücrelerinin birleşmesi gibidir. Elektrikten\n            bir ağ oluşturur, nöronlar da o inancı temsil eden sürece göre harekete geçer. Bu ağlara\n            \"beyin haritası\" denir ve şu cümleyle özetlenir: \"Birlikte harekete geçen\n            nöronlar, bir iletişim teli oluştururlar\"\n\n            Düşünceler, sabit ve takıntı haline gelmiş enerji girdaplarıdır. Bu girdaplar, nöron\n            şebekesinin, takıntılar ile birleştiği bir başka işlem seviyesidir\n\n            Bu sabitlenmiş yoğun girdapların, kendilerini, \"sabitlenmiş değişmeyen\n            görüşler\" halinde gösterirler yani kalıp halindeki inançlar, yoğun girdaplar\n            oluşturup nöron ağını sabitler\n\n            Şablon şeklindeki bu ağ ve düşük frekanstaki enerji alanları, kanalları kapatır, bizi\n            beş duyu gerçeğinde tutar ve sonsuz bilinçle bağlantımızı bloke eder\n\n            Bunlar \"bilgi\"nin beyin tarafından inanmaya sabitlenmiş olan süzme işleminin,\n            frekans seviyeleridir.\n\n            Peki ne yapalım?\n\n            Bilmiyorum\n            Açıklığıyla akıtarak başlayabiliriz\n\n            HAFÎFÇE DEVÂM..."
            }
          ]
        }
      },
      "id": 202104281741
    },
    {
      "article": {
        "header": {
          "date_value": "27 Nis 2021 21:30",
          "title": "BİRLİK ZEVKİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/178172746_802475697054383_2552629722033852114_n_17933070460520826.jpg"
        },
        "main_article": {
          "quotes": [
            {
              "type": "baslik",
              "text": "BİRLİK ZEVKİ"
            },
            {
              "type": "metin",
              "text": "[BİRLİK ZEVKİ]\n            Olaylar olmadan zamanı tarif edebilir misiniz?\n\n            Biliyor musunuz aslında olaylar arasındaki mesafe yok çünkü tek bir iş, oluş, akış, olay\n            var ama her olayın bir anda olduğunu zihin kavrayamaz diye anda yayılarak zaman var\n            gösteriliyor\n\n            Aslı bir bütün ve tek bir makara olan filmi 25 kare bir saniyede geçecek şekilde\n            akıtarak gösteriyor\n\n            Peki nesneler olmadan mekanı tarif edebilir misiniz?\n\n            Aslında nesneler arasında mesafe yok zîrâ tek bir vücud, organizma, varlık var ama her\n            şeyin tek bir şey olduğunu zihin kavrayamaz diye boşlukta yayılarak şeyler mekânda var\n            görünüyor\n\n            Noktayı anlayamayınca birleşerek harfler, kelimeler, cümleler ve kitap açığa çıkıyor ki\n            kitabın ana fikrinin nokta olduğu anlaşılsın\n\n            Zihin gözlüğünden bakılınca, zaman ve mekâna yayılmış nesne ve olayların çokluğu yani\n            \"dünya illüzyonu\" görülüyor gözünü yumunca, rüyasız derin uykularda sessiz tek\n            bir karanlık; dipsiz bir boşluk\n\n            Hâsılı zaman, her şey bir anda olmasın, mekân ise hepsi bizim başımıza gelmesin diye var\n            görünüyor\n\n            Basitlikte gizlenen bu mükemmel kurguyu kaldırabilelim diye her gün aynı filmi, her öğün\n            mamayla beslenir gibi izliyoruz\n\n            Gün içinde sonuçları ayrı olaylar ve farklı mekandaki ismi resmi farklı kimselerin\n            nesnelerin akışı, ilişkisi, faaliyeti tarzında bir anlatımla gündüz rüyasını zihnimizden\n            izliyoruz ki büsbütün film oynadıkça ufak ufak anlayabilelim\n\n            Çünkü sınırlı dünyanın ölçme aleti olan zihin, zamanlı-mekânlı parçalı-mukayeseli bir\n            sistemle çalışabiliyor ancak...\n\n            Şimdi bir ömür götürdüğümüz elmaları düşünelim\n\n            Ağızda başlayan sindirim, sofrada bütün olan besinlerin, lokma lokma ağza\n            yaklaştırılarak dişlerle parçalanmasıyla başlıyorsa da ağız tadımız parçalı değil\n            zevkimiz tek ve bütün değil mi?\n\n            İşte cümle fiilerde fâil tek, cümle renklerde ışık tek, cümle vücutlarda mevcûd tek\n            gerçeği hazmedilince parçalı tevhid zevki de birlenmiş oluyor\n\n            Adamın biri bütün bir üzüm salkımını tek bir seferde hüpletmiş, e haliyle ev sahibi\n            şaşkın: \"ya hu be adam arkandan atlı mı kovalıyor şunu tane tane yeseydin ya\"\n            deyince ne dese beğenirsiniz:\n\n            - Bizde elmayı taneyle yerler!\n\n            Böl, parçala, yönet kendinde cem et, zevkini dâim et\n\n            Bütün mesele budur güzeller güzeli"
            }
          ]
        }
      },
      "id": 202104272130
    },
    {
      "article": {
        "header": {
          "date_value": "27 Nis 2021 06:47",
          "title": "DİN DİLİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/177570439_737359583621547_6369091259195721431_n_18221332045006470.jpg"
        },
        "main_article": {
          "quotes": [
            {
              "type": "baslik",
              "text": "DİN DİLİ"
            },
            {
              "type": "metin",
              "text": "[DİN DİLİ]\n            Lütfen saf farkındalık, mutlak bilinç hakkında üst perdeden konuşma, dinden diyanetten\n            bahsetme, kapına tıklanmadan açılma, sormadan saçılma\n\n            Eşine, çocuklarına, ailene, komşuna, iş arkadaşına, pek değerli bedenine nasıl\n            davrandığını görmek istiyorum trafikte nasılsın mesela\n\n            Lütfen bana \"ayrı benlik illüzyonu\" ya da sadece \"kırk günde kalıcı\n            mutluluğa nasıl ulaştığın hakkında\" ders vermeye kalkışma...\n\n            Sessizliğe kıymadan önce kalbinden yayılan gerçek bir sıcaklık hissetmek istiyorum.\n\n            Ne bileyim şahsî felsefene uymayan bilgileri ne kadar iyi dinlediğini duymak istiyorum.\n            Seninle aynı fikirde olmayan insanlarla nasıl başa çıktığını görmek istiyorum,\n            sözlerinde ilâhîlik, gözlerinde cinsellik görmek istemiyorum.\n\n            Bana, ne kadar çok uyanmış olduğunu, ego'dan ne kadar özgür olduğunu, bütün\n            çakraların açılmış, bedenin aydınlanmış olduğunu, ne bileyim kıldığının nâfile\n            namazları, tuttuğun oruçları da söyleme.\n\n            Kelimelerin altındaki seni tanımak, ne dediğini değil ne yediğini görmek istiyorum.\n\n            Mesele başın sıkıştığında, bir musibet ânında nasıl biri olduğunu bilmek istiyorum.\n\n            Eğer acıya tamamen izin verebilir ve yenilmez biriymiş gibi davranmazsan\n            Eğer öfkeyi hissedebiliyorsan ve buna rağmen şiddete meyletmiyorsan\n\n            Eğer kurban psikolojine bulaşmadan, onun kölesi olmadan dertlerle anlayış içindeysen\n            Eğer utancı hissediyor yine de başkalarını utandırmıyorsan\n            Eğer çuvallayıp bunu itiraf edebilirsen, kendine gülebiliyorsan\n\n            Eğer özür dileyebiliyorsan \"üzgünüm'\" deyip gerçekten bunu kastediyorsan\n            Eğer anlı şanlı tanrısallığın bir tarafa bırakıp tastamam bir insan olabilirsen bu\n            gerçekten yeterli dünyâ için gerisi sana kalsın.\n\n            N'olur artık bana maneviyatından, ruhâni şişkinliğinden o kadar bahsetme, dostum\n            çünkü gerçekten o kadar ilgilenmiyorum.\n\n            Sadece seninle gerçekten tanışmak, sâhiden karşılaşmak, aynalaşmak istiyorum.\n\n            Bir kalbin var; inan çok değerli\n            Sen de tanısan çok seversin onu\n            Işık, daha fazla ışık için çırpınan\n            Kelimelerde kavramlarda boğulan\n            O kalbini, o özün yüzü olan insanı tanısan\n\n            Manevi olandan, kutsaldan önce\n            Tüm bu zekîce sözlerden önce\n\n            İnsan kendini bilmeli\n            Ayırmadan sevmeli\n            Kendine gelmeli\n            Kendi olmalı önce\n\n            Muhabbetle güzeller güzeli"
            }
          ]
        }
      },
      "id": 202104270647
    },
    {
      "article": {
        "header": {
          "date_value": "26 Nis 2021 23:50",
          "title": "İNSAN KİTABI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/178631531_300713791672871_7531666553208644082_n_18222522100036962.jpg"
        },
        "main_article": {
          "quotes": [
            {
              "type": "baslik",
              "text": "İNSAN KİTABI"
            },
            {
              "type": "metin",
              "text": "[İNSAN KİTABI]\n            Sözlüğünüzden şu kelimeleri silerek başlayın okumaya; bir âlem olan insan kitabını daha\n            iyi anlayacaksınız... Hayır hayır ilk defa anlamaya başlayacaksınız:\n\n            × A-YRI\n            × C-ANSIZ\n            × M-ADDE\n\n            Çünkü ayrı sandığınız en küçük bir eylemin oluşması için bütün evren bir araya geliyor,\n            gelip duruyor...\n\n            Bilginin öznesi, bilginin nesnesinden bağımsız olarak vâr olamaz. Görmek, bir şeyi\n            görmektir. Duymak, bir şeyi duymaktır. Kızmak, bir şeye kızmaktır. Ümit, bir şey için\n            ümit, korku bir şeyden korku\n\n            Diyeceğim o ki bilginin nesnesi (o bir şey) yoksa bilginin öznesi de yoktur; her ikisi\n            de \"bir eylem\" açığa çıksın içindir.\n\n            Şimdi bir masayı düşünelim. Masa görüntüsünün açığa çıkışı ancak \"masa-dışı ayrı\n            dünya\" diyebileceğimiz şeylerin vâr olmasıyla mümkündür çünkü küçük şey yoktur\n\n            Ağacın büyüdüğü ve kesildiği orman, marangoz, çiviler ve vidalar haline dönüşen demir\n            cevheri ve masayla ilişkisi olan daha binlerce şey, marangozun anne ve babası, ataları,\n            ağaçların büyümesini sağlayan güneş ve yağmur daha neler neler...\n\n            Masanın gerçeğini kavrarsanız, o zaman masada normal olarak masa dışı dünya olduğunu\n            düşündüğümüz bütün o \"ayrı\" şeylerin toplandığını görürsünüz\n\n            Eğer masa dışı öğelerden herhangi birini çekip alır ve kaynağına geri gönderirseniz ne\n            bileyim çivileri demir cevherine, ahşabı ormana, marangozu anne ve babasına... Masa\n            artık vâr olmayacaktır. Masaya bakarak evreni görebilen bir insan, geldiği yolu\n            görebilen insandır; her şeyi kendinde toplayan el-câmi odur\n\n            Ayrı şey yoksa ayrı eylem de yoktur bittabi\n\n            Gelelim aziz mübârek ÇAY İBÂDETİ'ne\n\n            Bir bardak çay içerken, çayı içen, çay ve çayın içilmesi arasındaki görünürdeki\n            farklılık buharlaşıp yok olacaktır. Bir bardak çay içmek, özne ile nesne arasındaki\n            farkın, artık var olmadığı doğrudan ve mükemmel bir deneyim halini alır; hayyde çek\n            kendinden bir dem\n\n            Bilmek, farkında olmak her nefes\n            Çünkü BİLİR İKEN BENDEDİR bu nefes\n            Âlemde tek hû nefes\n\n            Hayallah az kalsın unutuyorduk\n\n            Bu sözlükten × BEN de silinecek veya artık hiçbir şeyle ayrı okunmayacak... Hoş hiç\n            yazılmadı ki!\n\n            Bir ömür SEN öyle sandıysan o başka; ayıran kendini ayırır!\n\n            Karşılaşmak aynalaşmaktır ve insan hep kendiyle karşılaşır güzeller güzeli..."
            }
          ]
        }
      },
      "id": 202104262350
    },
    {
      "article": {
        "header": {
          "date_value": "26 Nis 2021 17:29",
          "title": "GÜNDÜZ RÜYÂSI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/174311060_140575658032147_6448926244259607964_n_18003022711321948.jpg"
        },
        "main_article": {
          "quotes": [
            {
              "type": "baslik",
              "text": "GÜNDÜZ RÜYÂSI"
            },
            {
              "type": "metin",
              "text": "[GÜNDÜZ RÜYÂSI]\n            ب\n            Allâh adın zikridelim evvelâ\n            Vâcib oldur CÜMLE İŞTE her kulâ\n\n            Şimdi buralara dağınık cümleler yağacak, toprak suyu çekecek, kelimeler elbet aradan\n            çekilecek. Doğanlar okuyanın kalbinden bitecek...\n\n            Hazîne bu çünkü kendi sözüdür, bütün sözler gece, bu gündüzüdür:\n\n            Küllü emrin zî bâlin lem yebde’ Bİsmillahi\n            Fe huve EBTER - fe hüve egta’\n\n            BİR İŞ Kİ başında olmaya Bİ-İSMİ-ALLAH\n            Evrenin TEK işi orada kesintiye uğrar vallah\n\n            EBTER: Kesik\n            Akıntı kesintiye uğramış\n\n            Soy akışını suyun akışı gibi düşünün ve bir noktada tıkanıklık var, BEN diyende\n            kesintiye uğruyor ve o kanaldan akmaya devam etmiyor\n\n            Kendisinden sonra zürriyeti kalmayan (kimse):\n            Şahs-ı EBTER: Evlâdı olmayan adam demek\n\n            Allah adı olsa HER İŞİN önü\n            Hergiz EBTER olmaya ânın sonu\n\n            Bismillah'ın BE'sini bilemeyen fakı, fâtihâ okusa imam olamaz, noktadan haberi\n            olmayan kitabı anlayamaz\n\n            \"BÎ\" mülabese giyinme manâsınadır; O bâtın iken kulunun kisve-i taayyününe\n            bürünüp zâhir olmuştur\n\n            KULLUK HÂLİ OLARAK VAR GÖRÜNÜYORSUN\n            İnsanı, eşyâyı giyinerek zâhir olan kendisi\n\n            HER işe başlarken \"O'nun nâmına\" demek bunu ona izafeten, ona hilafeten,\n            onu temsilen, O'NUN BİR ALETİ olarak yapıyorum; benden açığa çıktığı görünse de bu\n            iş hakikatte benim veya başkasının değil ancak O'nundur demek\n\n            Zira HER İŞ kendi işidir\n\n            O halde seccade üzerinde dua ederken değil her hareket farkındalık içinde yapılmalı\n            çünkü O'nun bir ânı diğerinden daha üstün değil ki\n\n            Her hareket bir âyin, nâfile bir ibadettir. Bir bardak çayı ağzına götürmek de bir\n            âyindir. \"Âyin\" sözü pek mi ciddi geldi?\n\n            Bu kelime, bilincin, hayat-memât meselesinin farkına varman için seni sarsmak için\n            hassaten öyle söylendi\n\n            Hiçbir şeye bir başka şeyden daha dikkatle davranılmamalı zîrâ farkındalık içindeyken\n            şefkat de dua da çay da çaydanlık da su da hepsi kutsaldır hepsi ya da hiçbiri değil\n\n            Bilmek, farkında olmak HER NEFES\n\n            Aradığım candadır, canda ve hem tendedir\n            BİLİR İKEN bendedir çağırırım dost dost\n\n            HER NEFESte Allah adın dî müdâm\n            Allah adıyla olur HER İŞ tamâm\n\n            Al..lah\n            Al..lah\n            ALL\n\n            Bir kez Allah dise aşk ile lisân\n            Dökülür cümle günah misl-i hazân\n\n            Birdir O birliğine şek yok durur gerçi yanlış söyleyenler çok durur\n\n            Muhabbetle güzeller güzeli..."
            }
          ]
        }
      },
      "id": 202104261729
    },
    {
      "article": {
        "header": {
          "date_value": "24 Nis 2021 22:48",
          "title": "DİNLEN BİR NEFES",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/176878817_848525799085413_9153630269529472169_n_17871419054391908.jpg"
        },
        "main_article": {
          "quotes": [
            {
              "type": "baslik",
              "text": "DİNLEN BİR NEFES"
            },
            {
              "type": "metin",
              "text": "[DİNLEN BİR NEFES]\n            Nefes alırken, nefes aldığımın farkındayım. Nefes verirken, nefes verdiğimin. Nefes\n            alırken, bu biricik ân için minnettarım. Nefes verirken sevgiyle gülümsüyorum\n\n            Nefes alırken, bu eşsiz günün değerinin farkındayım. Nefes verirken, bu günde olanları\n            tam hissedeceğime and içerim...\n\n            Farkında mısın bu nefes biraz önce ağacın yaprağını okşamıştı zîrâ bu sâdece evrenin\n            nefesi...\n\n            Bir an için yavaşla\n            Sâkince otur, kendine çök\n            Bedene dolan şu nefesi bir izle\n\n            Bunun bir müslüman nefesi, bir yahudi nefesi bir hindu nefesi bir kadın nefesi bir zenci\n            nefesi bir zengin nefesi olduğunu söyleyemezsin değil mi?\n\n            Âlemlere rahmet her zaman her yerde mevcuttur\n\n            Oysa sen onu gökyüzünde yücelerde, çok uzakta cennette, alçalması, dünyaya inmesi,\n            mâbette aranması gereken ulvî bir şey olarak hayal ediyorsun.\n\n            Gerçekten içinde\n            Gerçek kalbinde\n            Hatırla ama\n\n            Dikkat ve ilgin, dışarıdaki nesne, ilişki ve faaliyetlerle meşgul olmayı bıraktığında\n            yani zihin kaynağında dinlendiğinde, düşünceler söndüğünde, inanç kalıpları dağıldığında\n            içinde bir pınar gibi filizlenen lütuf açığa çıkar\n\n            Hem biliyor musun zâten içimizdeki ve çevremizdeki her şey kendini bize yansıtmak,\n            insana gelmek istiyor\n\n            Gerçeği öğrenmek için hiçbir yere gitmemize gerek yok. Sadece durmamız, durulmamız\n            gerekiyor\n\n            Hele bir sâkin olalım yeter...\n\n            Beden, zihin, hisler dalga dalga kendi içine çöktüğünde öyle olduğunu sandığın her şeyin\n            gerçek yüzü kalbinin dingin sularında kendini gösterecek.\n\n            Bir şey istemeyi bırak\n            Zihin sessiz olsun\n            Duyular dingin\n            Beden hareketsiz\n\n            Hepsi sustuğunda\n            Sınıf hazır olduğunda\n            Hiçbir şey yapma\n            Ama bir şeyin olmasını da bekleme\n            İşte bu durumda\n            Hep olanı fark edeceksin\n\n            Aslında bu çok kolay\n            Ama sen zor ve karmaşık olsun istiyorsun\n\n            Bir kimse olarak\n            Çabalamana gerek yok\n            Suyu bulandırma\n            Gürültü yapma yeter\n\n            Sen hiç ilgilenmediğinde\n            Yüzeydeki gürültülü konuşmalar\n            Kendiliğinden kesilecektir\n            Daha sonra en alt tabaka\n            Yani varlığın doğal hâli\n            En üste çıkacak\n            Yüzeyde görünür olacaktır\n            İşte bu kadar basit\n\n            Daha fazla söze gerek yok\n\n            Bir bebek gibi nefesle beslendiğimiz\n            Şu direği yelden kubbenin altında\n            Bir çiçek gibi sessiz kalın\n            Sessizliğin tâ nihâyetinde\n            Bülbülün nağmesi başlayacak\n\n            🎵"
            }
          ]
        }
      },
      "id": 202104242248
    },
    {
      "article": {
        "header": {
          "date_value": "24 Nis 2021 10:21",
          "title": "SÂHİBİNİN SESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "SÂHİBİNİN SESİ"
            },
            {
              "type": "metin",
              "text": "[SÂHİBİNİN SESİ]\n            Ben, düşünceler arasındaki boşlukta yaşıyorum ama senin düşüncende oynuyorum...\n\n            Benim meskenim, nefesler arasındaki andır ama senin nefesinde dans ediyorum. Zaman ve\n            mekan bende geçiyor oysa sanırsın ben onların içinden geçiyorum.\n\n            Hiçbir şeye bağlı değilim ama her şey bana bağlı.\n            Asla bulunamam çünkü hiç kaybolmadım.\n\n            Ben âşıkların kucaklaşması ve kucaklaşan sevgiyim. Ben senin çağrınım ve sen benim\n            yankımsın.\n\n            Şarkı söylüyorummm...\n\n            Cehâlet boyutunda, dünyaya gelip gidiyorum.\n            Bilgelik boyutunda, dünya bende gelip gidiyor.\n            Aşk boyutunda, dünya benim içimde eriyor.\n\n            Yalnız ben-im\n\n            Tamamı ve devâmı için müsait bir vakitte bekleriz, iyi gelecektir, mesela şimdi...\n\n            umutrehberi.com\n\n            Muhabbetle güzeller güzeli..."
            }
          ]
        }
      },
      "id": 202104241021
    },
    {
      "article": {
        "header": {
          "date_value": "17 Nis 2021 18:09",
          "title": "KAR•ANLIK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/174790287_1856847834481476_2349197902249368773_n_18040169215289296.mp4"
        },
        "main_article": {
          "quotes": [
            {
              "type": "baslik",
              "text": "KAR•ANLIK"
            },
            {
              "type": "metin",
              "text": "[KAR•ANLIK]\n            Karanlık: Işıklı olmama durumu, anlaşılmayan ve bilinmeyen.\n\n            Bir insan, aydınlığı hayâl ederek değil, karanlığın bilincine vararak aydınlanır.\n\n            Tıpkı her seher sönmek için güneşi gözeten mum gibi...\n\n            Karanlık gecede yâre bakılmaz: o değilini fark edince o olmasan olamaz...\n\n            Allah varlığı zulmette halk etti, zulmet, karanlık vahdet demektir.\n\n            \"Yalnız karanlık vardı\" diyor kitap evvelâ\n            Sonra \"OL\" emri ile nûr çıkıp verdi cilâ\n\n            Yeryüzü aydınlıktır zîrâ orda madde var\n            ZÂT ile arasında var ışık denen duvar\n\n            Işığın büyüsüne kapılan insan, üzerine ışık düşen âlemi maddeden, kendini bedenden\n            ibâret sanınca gece uykusu bitiyor, gündüz rüyâsı başlıyor.\n\n            Karanlıkta, tüm renkler birbiriyle anlaşır çünkü karanlık görüşmeye değil görmeye perde\n            çekiyor, aslında fon teşkil ediyor...\n\n            Görünmeyen, bilinmeyen, karanlık, sessizlik, boşluk hep vâr olacak ki bir görünüp bir\n            kaybolan sesin, ismin ve resmin neye işâret ettiği apaçık anlaşılsın.\n\n            Mahşerde karanlıkta kalır uyanmayanlar\n            Nûrunu bulanlardır ateşte yanmayanlar\n            Körler nurdakilerden ışık dilendiğinde\n            \"Nûr'u arkanda ara denir\" Anlayan anlar\n\n            Nûr'u arkanda, ikilik boyutunda, dünyada ara, burada zıtlık yok anlasana...\n\n            İnsan, içinde fitil bulunan karanlık bir lamba gibidir. Fitilini tutuşturup içini\n            aydınlatmak kendi elindedir. Onu uyandıracak kıvılcım kendi içindeki saklı ruhu, gizli\n            hazinesidir.\n\n            Şüphesiz bunda, parlayacaklar için büyük bir kıvılcım vardır...\n\n            Suyu farketmek için suda görüneni, ân'ı farketmek için anda görüneni izle, gör ne\n            sırdan feyz alır gözle anı, erişince zâtına özle ânı...\n\n            Bize tebdîl-i mekân mâni-i ihlâs olmaz\n            Yek-diliz Kâbe ve puthânede kandil gibi"
            }
          ]
        }
      },
      "id": 202104171809
    },
    {
      "article": {
        "header": {
          "date_value": "17 Nis 2021 10:00",
          "title": "4UNSUR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/173848224_1819404228240409_8879315610321364994_n_18172668307119561.jpg"
        },
        "main_article": {
          "quotes": [
            {
              "type": "baslik",
              "text": "4UNSUR"
            },
            {
              "type": "metin",
              "text": "[4UNSUR]\n            İçinden bir yel eser:\n            Nefes aldım dersin\n\n            Bir yaş düşse eryüzünden:\n            Varım\n            Diğer bir yaş gökyüzünden:\n            Ağlarım\n\n            Evet ateş düşse suyu yakar:\n            Âhım ki göğe çıkar\n\n            Anladım şimdi ne demekmiş toprak ve kimmiş babası:\n\n            İsmi, cismi ve resmi olduğu vakit turab\n            Elini tuttuğu sorar ona: Kimdir RAB\n            RAHMÂN’ı görüp tanır, ayağına kapanır\n            Ona der: Affet beni! Ne olur EBÛ'T-TURAB\n            RAHMÂN onu yeniden kendi şeklinde boyar\n            Bu rûhu bilmeyince olamayız biz sana yâr\n\n            Turab ile RAB arası sırat köprüsüdür eser nefes nefes...\n\n            Yine sordum çiçeğe kışın nerde olursuz\n            Çiçek eydür: Ey derviş kışın turâb oluruz\n\n            \"Turâb\" toprak demek peki \"toprak olmak\" ne demek?\n\n            Amân yâ cenâbı şâh-ı velâyet..."
            }
          ]
        }
      },
      "id": 202104171000
    },
    {
      "article": {
        "header": {
          "date_value": "17 Nis 2021 03:27",
          "title": "MISSS U: TZU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/175549278_1162439170885092_2281464461150325949_n_18072101374274939.jpg"
        },
        "main_article": {
          "quotes": [
            {
              "type": "baslik",
              "text": "MISSS U: TZU"
            },
            {
              "type": "metin",
              "text": "[MISSS U: TZU]\n            Çekişmenin, direnmenin aksine rıza ve teslimiyette tuhaf bir kudret var; evet acziyette\n            kudret var.\n\n            Sırf karşı koymadığı için ateş İbrahim’i yakmadı, bıçak İsmail’i kesmedi, kesmeyecek!\n\n            Şimdi kalbime esiyor püfür püfür:\n            Kendinden geçmek iman\n            Kendinde olmak küfür\n\n            Bir insan, aydınlığı hayal ederek değil, karanlığın bilincine vararak aydınlanır.\n            [G. Jung]\n\n            Bırak diyor kendini tutarım seni.\n            Bu tüm vaatlerin en güzeli.\n\n            Âh boşluğun tadı ne hoş...\n\n            Bir anda değil sanki zamanı sile sile düşüyorum, değdikçe boşluğa parlıyorum.\n\n            Boşluk, her şeyi olduğu gibi gösteriyor. Yük taşıyanların, taşıyıp durdukları ellerinden\n            düşüyor. Hoş düşenler de aynısı boşluğun, belki de bu yüzden boşluk, boşlukları kendine\n            çekiyor.\n\n            Her yapılan bozuluyor, dikilen yıkılıyor. Yönler kayboluyor, zerreleri aynı anda her\n            yerde...\n\n            Usul usul bir dağılış; dağılmak değil dağılış çünkü zaman düşmüş, takvimler artık\n            hükümsüz.\n\n            Bildim ve taştım...\n\n            Devam edip durur bu akış.\n            Sevdikçe sevesin gelmesinden hatırlarsın sen bunu, bu akıntıydı işte kapıldığın. Seni\n            kendine katan, çarpa çarpa çağlayışınla taştıkça taşan.\n\n            O akıntıdadır labirentin dışarı çıkış noktası. Hani develeri geçirip durdukları iğne\n            deliği...\n\n            Bırakırsan kendini, aşk tutar seni.\n            Aşka tutulur, kapılıp gidersin...\n\n            Bu öyle güçlü bir akıştır ki dışarıdan baksan durağan görünür oysa delice akarsın,\n            kesintisiz.\n\n            Akar durur, akar durursun...\n\n            Ne garip değil mi?\n            Durmak derler buna! Anlatabilmek için sürekliliği, anlatırlar ancak tam zıddıyla...\n\n            Bitmemiş olanı, tâze tâze olup duranı kim târif edebilmiş ki durduğu yerden..."
            }
          ]
        }
      },
      "id": 202104170327
    },
    {
      "article": {
        "header": {
          "date_value": "16 Nis 2021 01:22",
          "title": "PAZARLIK BOZAN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/173254019_747383212598885_6537551747078309132_n_18219012019026353.jpg"
        },
        "main_article": {
          "quotes": [
            {
              "type": "baslik",
              "text": "PAZARLIK BOZAN"
            },
            {
              "type": "metin",
              "text": "[PAZARLIK BOZAN]\n            Pazarlık: Bir alış-verişte kendileri için en uygun bedeli belirlemek amacıyla, alıcı ve\n            satıcı arasında yapılan görüşme.\n\n            Kurdu bir pazâr-ı kesret, alan satan kendidir\n            Bilmeyenler gördü mahlûk, bilen settâr eyledi\n\n            Tanrısıyla pazarlık yapan gâfil insanın biri demiş:\n\n            Bulutlar benim, gökyüzü senin\n            Dalgalar benim, deniz senin\n            Dünyâ benim, âhiret senin\n\n            Tanrı gülümsemiş kendine:\n            Hele bir sâkinleş...\n            Sen yeter ki insan ol; hepsi senin\n\n            Şeytanın en önemli silahı, şeytanı senin dışında bir \"şey\" zannetmeni sağlamak\n            olsa gerek... Peki ya tanrının oyunu?\n\n            Şunu anlasan kıyamet kopacak:\n            O seninle oynamıyor\n            O sen olarak oynuyor\n\n            İnsan, insan derler idi\n            İnsan nedir şimdi bildin mi?\n\n            Kendini bilmeyen insan zâten ölüdür\n            Beden kabrinden toprağa düşen ölüdür\n\n            Hiç taraf olmamak en güzeli...\n\n            Kul nasıl mükellef olur zîrâ kul ölüdür. Mükellef olan, mükellef olduğunu zannedendir,\n            ikilik çıkarandır.\n\n            Ticârî varlığı olan tüzel kişiler hesâba tâbidir.\n            \"Ben-im\" diye meydana çıkana, defter açılır.\n\n            Hiç görünmemek en güzeli...\n\n            Aman diyim ne yaparsanız yapın\n            \"beni karıştırmayın\" güzeller güzeli"
            }
          ]
        }
      },
      "id": 202104160122
    },
    {
      "article": {
        "header": {
          "date_value": "15 Nis 2021 17:52",
          "title": "YERE İNİNCE GÖK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/173188893_1093583704476647_7410114781984014729_n_17904988660809944.jpg"
        },
        "main_article": {
          "quotes": [
            {
              "type": "baslik",
              "text": "YERE İNİNCE GÖK"
            },
            {
              "type": "metin",
              "text": "[YERE İNİNCE GÖK]\n            Yoğrulmamış bir sonsuzluğa bırakmak isterim ellerimi ve ayak basılmamış topraklara\n            ayaklarımı...\n\n            Orada sık sık işittiğim nağme hangisidir?\n            Hangi eksiksiz neşe var kalbimin şarkılarında?\n\n            \"E lestu birabbikum?\"\n            Hitâb olundu ya...\n\n            Hatırlayan kulak yakalar ezgisini, daha nefes rüzgara salmadan, dudaklar fısıldamadan\n            onu boşluğa\n\n            Âh kalbim\n\n            Zihnin anlamadığını arzular...\n\n            Hâfızamın henüz kendine katmadığı, hâtırâların bulunmadığı, bilinmeyen yerde bilirim\n            kendimi.\n\n            Âh n'olur aklımı çelme...\n\n            Beni ele geçirilmiş şan ve şerefle baştan çıkarmaya, senin ya da benim düşlerimle\n            rahatlatmaya çalışma beni çünkü hepsi benimdir bunların, hepsi yerin üstünde ve göğün\n            altındakilerin hiçbiri cezbetmeyecek ruhumu...\n\n            Çünkü ben kim isem, bu dünyada ne olarak görünmüşsem, kalacak ruhum burada benimle\n            yine...\n\n            Yoksa sen hiç dolaşmadın mı susanların arasında, mezar taşlarından okunan, ak üstüne\n            kara yazı ne?\n            \"HÛve'l-Bâkî\"\n\n            Âh rûhum\n\n            Yüzündür sessizlik...Ve gecelerin karanlık gölgeleri uyur gözlerinde\n\n            Peki gözlerinin ardındaki derin siyah boşlukta sessizce duran kim? Rüyâsız derin\n            uykularda kiminlesin?\n\n            Ama yine de sessizliğin boş değil; sessizlik cevaplarla dolu, dolusun kendinle,\n            boşaldığında sorulardan...\n\n            Sensiz, bensiz bir sessizlik\n            içinde hep hazır olan; huzurdur\n\n            Sustukça duyacak\n            Boşaldıkça dolacak\n            Aramadıkça bulacak\n\n            Bir şey yapmadıkça olacaksın\n            Zâten olduğunu anlayacaksın\n\n            Aynaya uzun uzun bakacak\n            Ve şöyle mırıldanacaksın:\n\n            Güzel ne güzel olmuşsun\n            Görünmeye görünmeye..."
            }
          ]
        }
      },
      "id": 202104151752
    },
    {
      "article": {
        "header": {
          "date_value": "15 Nis 2021 10:45",
          "title": "BAL GİBİ KEVSER",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/173141563_137703161642545_9060225997331706429_n_17864374673433899.jpg"
        },
        "main_article": {
          "quotes": [
            {
              "type": "baslik",
              "text": "BAL GİBİ KEVSER"
            },
            {
              "type": "metin",
              "text": "[BAL GİBİ KEVSER]\n            Gül, balını bülbül gibi dil dökene değil arı gibi iş görene verir!\n\n            Hem balın gerçeğini bilenler iyi bilir, zehri bal eyleyen Ali Sırrı, arı sırrıdır.\n\n            Rabbin, bal arısına vahyetti...\n            [Nahl:68'den]\n\n            En azılı kâtile sor! Kendisidir haklı\n            Her nabza göre şerbet verir insanın aklı\n\n            Akılcılardan suçlu, devrimci babaları\n            Peteğin şeklinde hiç devrim yapar mı arı\n\n            Çünkü içgüdü denen \"vahiy\" sesi özünün\n            \"Altıgen olmalı\" der peteğin her gözünün\n\n            Hiç firesiz bitişen tek şekil altıgendir\n            Bunu ona öğreten ne beyni ne de gendir\n\n            Doğasından öğrenmiş! En ideâl düzeni\n            Tanımamış toplumu, ezilen ve ezeni\n\n            Bal her arının olup değildir arı beyin\n            Vahyin merkezi rûhtur! Aklın merkezi beyin\n\n            Bak işte küp şeklinde toprağın kristali\n            Aynen Kâbe gibi! İçinde doğan sır ÂLÎ\n\n            Altı yüzeyli âlem, altı günde halk oldu\n            Yedinci gün içine rûh girip nûrla doldu\n\n            Karınca uygarlığı şaşırtıyor insânı\n            Tek izâhı, ALLAH’ın vahiy denen ihsânı\n\n            Karıncanın beynine bak ancak nokta kadar\n            En az parazit ile çalışır onda radar\n\n            Özden gelen mesaja parazit yapar beyin\n            Özünüz konuşurken zihne susss deyin\n\n            Ne zaman ki zihin perdesi aradan kalktı, bal gibi kevserden akanlar aktı...\n\n            \"Ben yalnızım\" ninnisiyle uzayan ayrılık rüyasından, damağında bal tadıyla\n            O'nda uyanan için salât-ı dâim; kulluk • sultanlık başlar zîrâ arı ne yese bal\n            olur.\n\n            Muhabbetle şifâlar olsun güzeller güzeli..."
            }
          ]
        }
      },
      "id": 202104151045
    },
    {
      "article": {
        "header": {
          "date_value": "12 Nis 2021 19:28",
          "title": "YOKLUĞUN GERÇEĞİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "YOKLUĞUN GERÇEĞİ"
            },
            {
              "type": "metin",
              "text": "[YOKLUĞUN GERÇEĞİ]\n            Kim bu kapıyı arar\n            Ona çok yokluk yarar\n            Hikmet nedir? sorana\n            Candan ettirin zarar\n            Sakın götürme bir var\n            Hak evinde hepsi var\n            O kapıdan girerken\n            Vâr olanları sıkar\n\n            Niyyet olundu O'nunla O'nun için\n            Bedenimin açlığıyla ruhumu doyurmaya...\n\n            Yokluk vatandır, varlık ise gurbet; bu sebepten gâfil gurbette varlıklarla, kâmil öz\n            vatanında yoklukla beslenir.\n\n            Zîrâ varlık gam tuzağıdır, hür olmak yokluktadır. Cümle varlık ancak yokluğu kadar var\n            görünür gerçeğin aynasında.\n\n            Her âşıka yokluk gerekir almak için yol\n            Benlik bırakır yolda seni, terki hünerdir\n\n            Bu ne sihirdir ki dış kabuk gerçek, iç öz yalan görünmede; dünyâ varlık, âhiret yokluk\n            sanılmada!\n\n            Hep ile hiç arasındaki perde, insanın bedenidir. Bu perde açlıkla açılıp yokluk\n            gerçekleşince, Hep'te ne varsa aynen aynaya yansıyıverir ki bu da için dışa,\n            dünyanın âhirete dönüşmesi yâni kıyâmet demektir.\n\n            Yum gözünü her dem kalbine yokluğu üfür\n            Kendinden geçmek iman, kendinde olmak küfür"
            }
          ]
        }
      },
      "id": 202104121928
    },
    {
      "article": {
        "header": {
          "date_value": "12 Nis 2021 08:41",
          "title": "AYNA TERAPİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/172833151_853757535205198_6968716929103167944_n_17905375501746902.jpg"
        },
        "main_article": {
          "quotes": [
            {
              "type": "baslik",
              "text": "AYNA TERAPİ"
            },
            {
              "type": "metin",
              "text": "[AYNA TERAPİ]\n            Gözler kalbin aynası derler, hem gönül hânesine pencere...\n\n            ... Derken bir yel esiyor ve beklenen sahnede açıyoruz gözlerimizi:\n\n            Hâcet giderilmiş, rahatlanmış ve artık uykuya dönülen bir vaziyette geçiyor işbu\n            sahnemiz.\n\n            Aynadaki akisle göz göze gelmenizle birlikte, sanki bir yabancıyla bakışıyormuşsunuz\n            gibi irkilirsiniz; bir anlığına da olsa...\n\n            Sonra uykulu beyin, varoluşa dair tüm o baba soruları bir bir sıralar; ben kimim, nerden\n            geldim, nerdeyim, nereye gidiyorum...\n\n            Derken başka konularda bambaşka endişeler sezersiniz, yüzünüzdeki çizgilerin mikdârına\n            göre; ölüm belki de...\n\n            Nihâyetinde ölüm korkusu, aslında kişinin kimliğini yaşatma arzusunun yan ürünü değil\n            mi?\n\n            Amaaan neyse ne...\n\n            En son artık \"napıyorum ulan ben\" diyip tıpış tıpış yatağın yolunu tutarsınız.\n            Cevabından korkulan, içinizi kemiren soruları unutmayı dilersiniz, yalan da olsa avunmak\n            istersiniz be...\n\n            Bu gerçekten çok korkunç bir eylemdir zîrâ dikkat kesilip baktığınızda, enerjinizi kendi\n            merkezine akıttığınızda sanki birşey olacak, birşey çıkacak gibi geliyor gözlerinizden\n            ama olmuyor birşeycikler.\n\n            İşte korkunç olan kısmı tam da burası;\n            Hiç birşey olmaması...\n\n            WU WEİ\n\n            Öyle sanırdım ayrıyam\n            Dost gayrıdır ben gayrıyam\n            Benden görüp işiteni\n            Bildim ki ol cânân imiş\n\n            Siz aynada gözünüzün içine devamlı bakarsanız başka birini görür gibi korkarsınız eğer\n            korkuyorsanız uyuyorsunuz demektir çünkü uyurken birden uyanık olan birini görürseniz\n            korkarsınız.\n\n            İşte O var ya... İçimizde uyuyor numarası yapandır, ben kılığına da girendir.\n\n            Anla artık!\n\n            \"O\" senin ile oynamıyor\n            O \"sen olarak\" oynuyor\n            •••\n            Bir seni değil cümle âlemi oynuyor\n            Ve bunu hep yapıyor hep yapıyor\n            Güzeller güzeli..."
            }
          ]
        }
      },
      "id": 202104120841
    },
    {
      "article": {
        "header": {
          "date_value": "12 Nis 2021 00:21",
          "title": "BİTMEMESİ MÜMKÜN MÜ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/169953804_931556787656035_1037537384792876176_n_17988557194344278.mp4"
        },
        "main_article": {
          "quotes": [
            {
              "type": "baslik",
              "text": "BİTMEMESİ MÜMKÜN MÜ"
            },
            {
              "type": "metin",
              "text": "[BİTMEMESİ MÜMKÜN MÜ]\n            Bitmesin diye son cümlesini asla okumadığınız\n            Bir öykü gibidir bâzıları\n\n            Bitmesin...\n\n            Ya da ne bileyim çayını tâzeleyip durduklarınız, gözünün içinde kaybolduklarınız gibi\n            Hiç gitmesin diye\n\n            Gitmesin...\n\n            Neylersin toplanan er geç dağılıyor\n            Bir görünen elbet bir kayboluyor\n\n            Beden, zihin, dünya, nesneler, faaliyetler, ilişkiler...\n\n            Evet bu bir rızâ lokmasıdır.\n\n            Biz açık, boş farkındalığın varlığını varlığımız olarak seve seve kabul edenleriz; hoş\n            gökten ne düştü de yer kabul etmedi, Hak'tan zuhûr, kuldan kabûl...\n\n            Sâdece bu bilişin farkında olmak\n            Seyri an be an zevk etmek mesele\n\n            Bilinenler her zaman değişir ancak biliş asla değişmez; bütün deneyimlerin kaçınılmaz\n            sonucu...\n\n            Yaşadığınız her ân, her şeyin farkında olduğunuza dikkat edin. Bir düşünceniz varsa,\n            bunun farkındasınızdır. Bu kelimeleri okuyorsanız, bunların farkındasınızdır. Baş\n            ağrınız varsa, hissin farkındasınızdır. Görüntü ve sesleri algılıyorsanız, bunların\n            farkındasınızdır.\n\n            Bu şekilde, farkındalığın kendisinin bütün deneyimlere eşlik ettiğini görün. Farkında\n            olmak, bütün deneyimlerde ortak unsurdur. Deneyimlerinizde başka hiçbir unsurun sürekli\n            olmadığını görün.\n\n            Bütün düşünceler, hayaller, hisler, duyumlar ve algılar belirir ve kaybolur ancak bilmek\n            veya farkında olmak her yerde mevcut kalır. Asla herhangi bir değişikliğe uğramaz.\n\n            Ne buyurmuştu bu filmin ilk karesinde:\n            Ben bir gizli hazîne idim\n            Bilinmekliği sevdim\n            Halkı halk ettim\n\n            Nokta bu...\n\n            Artık ister cümlenin başına koy ister sonuna; nasıl olsa gerisi aynı hikâye\n\n            •\n\n            \"Same old story\""
            }
          ]
        }
      },
      "id": 202104120021
    },
    {
      "article": {
        "header": {
          "date_value": "11 Nis 2021 19:48",
          "title": "ELMA AĞACI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/171677161_496216561510446_1909856003163944697_n_17886635750124694.jpg"
        },
        "main_article": {
          "quotes": [
            {
              "type": "baslik",
              "text": "ELMA AĞACI"
            },
            {
              "type": "metin",
              "text": "[ELMA AĞACI]\n            \"Kendi hayatına bakmak\" aklına geldiğinde nereye tıklayacağını bilemeyen\n            kimsenin çâresizliğini hissediyordu.\n\n            Hafızada tutulan şeylerin görüntüsüyle, olayların videosuyla dopdolu bir klasöre\n            \"hatıralar\" adını verdi, silinmesinden korktuğu için bilmem kaç yedeğini daha\n            aldı.\n\n            Bir şiiri ezberlemek mi zor yoksa unutmak mı bilemedi...\n\n            Kalbinden sızan kırmızı şiiri okudu, son demde karşısında duran aynadan:\n\n            Oysa ben sandığım, bedenin bu tanıdık görüntüsü, bu alışkanlıklar yumağı gerçek\n            varlığın, bir başka kostümüydü ve bu elbise bir hayaldi. Ağacı, suyu giyinen nasıl\n            yağmuru indiriyor, elmaya boyanıyorsa, aynı hayat burada da kendini böyle ifade ediyordu\n            işte; direnmek niye...\n\n            Hey gidi! diye hayıflandı aynaya kızan adam, meğer biriktire biriktire azalmak da bize\n            nasîb olacakmış...\n\n            Tanrı bir ağaç, evren bir elma, beşer bir elma kurdu! Ne ağaçtan haberi var ne\n            bahçevandan.\n            [Cenâbı Mevlevî]\n\n            Elma kurdu, elma ağacının tohum hâlini nereden bilsin, ona nasıl şâhitlik etsin; tohuma\n            ancak toprak şâhitlik edebilir...\n\n            Uyudukta, rûhumuz çıkıyor yukarıya\n            Uyandıkta, görürüz gözü açık bir rüyâ\n            Rüyâda bizden başka kimse nasıl yoğ ise\n            Biz HAKK'ın rüyâsında figüran bir elbise\n            Bu âlem, yer ve gökler, sen de dâhil seraptır\n            Ne varsa içindedir! Zihnin ölsün; haraptır\n            Bu dünyâ, hayâlinin giydirdiği elbise\n            Rûha çıkmaya soyunmalı nice elbise\n            İnsan bu! Secde edilen Âdem evlâdı ise\n            Âhir•et! Posttan soyunup giymek latîf elbise"
            }
          ]
        }
      },
      "id": 202104111948
    },
    {
      "article": {
        "header": {
          "date_value": "10 Nis 2021 19:44",
          "title": "ANONS",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/170655014_313857106766348_2828577710903561210_n_17934299935477261.jpg"
        },
        "main_article": {
          "quotes": [
            {
              "type": "baslik",
              "text": "ANONS"
            },
            {
              "type": "metin",
              "text": "[ANONS]\n            Anons, duyulmasına, yayılmasına sebep olmak, îlân ve ifşâ etmek, hissettirmek demek...\n\n            \"Ayrı\" kelimesi lugatinden silinen için uzak ve imkansız görünmez olur...\n\n            Mâdem yol, umuttur ve insan, toprağa atılan bir tohumdur. Yoldaki tâliplerden gelen\n            ısrarlı davetlere istinâden, belirli aralıklarla siz güzelim canları, canlı canlı\n            dinlemeye niyetlendik; şimdilik sâdece söz...\n\n            İlk olarak bugün 11 Nisan 2021 Pazar saat 20:21'de (TSİ) Has Oda'da hazır\n            bulunacağız.\n\n            Söyleyecek sözü, üflenecek közü olan gönül ehlini, bir olup birliğe birikmek için HAS\n            ODA'da muhabbete bekleriz.\n\n            Hem belli mi olur, perdenin arkasındakini görmeyi beklerken, belki de bir ayna\n            bulursunuz...\n\n            Dinlediğimiz seslere erişimi kolaylaştırmak maksadıyla kullandığımız \"Âteş-i\n            AŞK\" uygulamasına, Android Play Store üzerinden atesi_ask aramasıyla veya bu\n            hesabın anasayfasındaki bağlantıdan ulaşabilirsiniz.\n\n            Aşkın sesine zâten âşinâ olan canlar ise uygulamayı güncelledikten sonra, sol üstteki\n            menüden HAS ODA veya oynatıcının sağındaki kırmızı üç noktadan (•••) aktif\n            kullanıcılarla \"canlı sohbet\" hassâsiyetine dâhil olabilirler.\n\n            Aşk u niyâz eyleriz."
            }
          ]
        }
      },
      "id": 202104101944
    },
    {
      "article": {
        "header": {
          "date_value": "10 Nis 2021 04:17",
          "title": "İSİMLE•NENE•İŞÂRET",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/170890402_119722490098209_2305198573228684802_n_17898448162928448.mp4"
        },
        "main_article": {
          "quotes": [
            {
              "type": "baslik",
              "text": "İSİMLE•NENE•İŞÂRET"
            },
            {
              "type": "metin",
              "text": "[İSİMLE•NENE•İŞÂRET]\n            İsimlerden ibâret çünkü HAKK'ın vücûdu\n            Mevcûd, kendi isminden O'na eder sücûdu\n\n            Vücûd O'na âittir yalnız ismindir senin\n            \"İşte Ben O oldum\" demek haddi mi kim•senin\n\n            HAKK'ın duyularıdır isimler! O'nu boyar\n            HAK bu isimler ile görür, işitir, duyar\n\n            İnsanda durum tersi! Göz sensin, gören ALLAH\n            Gören benim der isen! Kendini yaptın ilâh\n\n            \"ALLAH duyar öveni\" dersin kılarken namaz\n            Konuşan da duyan da o an sensin! Bilen az\n\n            Her isim farklı ayna! HAKK'ı yansıtır başka\n            Kendi yüzünü görmek! HAKK'ı düşürdü aşka\n\n            Her isme vücûd verdi! Fıtratına münâsib\n            Her ismin ezeldeki isteği oldu nasib\n\n            Kafesi kır! Her hayvan kendi yurduna kaçar\n            Yılan yerde sürünür! Kartal göklere uçar\n\n            Görülen BİR•SEN•sin, sindireceksen bunu sindir; ayrılık acısını dindir, din bu dindir\n            güzeller güzeli..."
            }
          ]
        }
      },
      "id": 202104100417
    },
    {
      "article": {
        "header": {
          "date_value": "9 Nis 2021 20:46",
          "title": "TEN KABUĞU",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/170092869_941030899990473_7095802035543253149_n_17898734122925672.jpg"
        },
        "main_article": {
          "quotes": [
            {
              "type": "baslik",
              "text": "TEN KABUĞU"
            },
            {
              "type": "metin",
              "text": "[TEN KABUĞU]\n            Yalnız sayıda çoktur onlar alabildiğine\n            Hani şu bâdemler gibi, bâdemler gibi\n            Ama hepsindeki yağ bir\n            Dünyada nice diller var nice diller\n            Ama hepsinde anlam bir\n            [Cenâbı Mevlevî]\n\n            Kelime manâya kabuk, ten ise insan manâsına...\n\n            Bir rahim tezgahından diğerine düşmüş sonra kabuk bağlamışız.\n\n            Ten kabuğunda, bir annenin karnındaki bebek gibi hepimiz dünya rahmindeyiz.\n\n            Kabuk nedir?\n            Bir şeyin üstünü kaplayan, kendiliğinden meydana gelmiş az veya çok sert tabaka. Kabuk\n            değiştirmek, insan için değişmek, dönüşmek demek, kabuğundan çıkmaksa, insan içine\n            karışmak...\n\n            Peki ya bâdemler...\n\n            Bir bademin çekirdeği, kabuğunda kalırsa yıllar boyu ölü gibi durabilir...\n\n            Bâdem olgunlaştıkça kabuğu incelir ve ne zaman ki doğduğu dalı bırakır, toprağa düşer,\n            karanlığa gömülür, bademin kabuğu toprakta çürümeye başlar.\n\n            Kabuk çürüyünce, bademin içindeki öz, toprakla döllenmeye başlar, filizlenir toprağın\n            üstüne çıkar, gövdesi dik durmaya başlar, fidanken çiçek açar ve derken koskoca bir ağaç\n            olur, bir iken binlerce badem olur.\n\n            Kuşlar dalına konar, arılar çiçeğinden bal alırlar, baharın müjdecisidir onlar; dört bir\n            yana mis kokular salar...\n\n            Kuşlar, insanlar ona bayılır ama toprağa düşen o kabuklu badem artık ne vardır ne de\n            yoktur onu bir daha o eski hâliyle gören olmamıştır.\n\n            Heyhat ondan doğanları, göçmen kuşlar başka bir kıtaya, denizlerin ötesine çoktan\n            taşımıştır oysa...\n\n            Bu kupkuru yerde ben Nûh'un gemisi\n            Ömrümün sona ermesi de Tûfan\n            Girdik susanlar arasına, yattık uyuduk\n            Çığlığımız sınırları aştıydı nasıl olsa..."
            }
          ]
        }
      },
      "id": 202104092046
    },
    {
      "article": {
        "header": {
          "date_value": "9 Nis 2021 05:52",
          "title": "GÖK.YÜZÜNDÜR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/171581893_1337701526615486_1905483645725557420_n_17889260858087865.mp4"
        },
        "main_article": {
          "quotes": [
            {
              "type": "baslik",
              "text": "GÖK.YÜZÜNDÜR"
            },
            {
              "type": "metin",
              "text": "[GÖK.YÜZÜNDÜR]\n            Gözümün arkasındaki karanlık odaya, bunca ses ve görüntü nasıl sığıyor?\n\n            Deve, iğne deliğinden geçiyor yâ...\n\n            Ufacık gözünle koca bir âlemi içine aldığını görmüyor musun?\n\n            Akıyor güzeller güzeli akıyor...\n\n            Bir ömür siyah noktadan geçenlerin, (u)yuttuğun gerçeğin farkında mısın?\n\n            Toprak evin penceresi kapalıyken de düşünceye açılansın; göz sâdece deneyimi gözler.\n\n            Düşünce vâr olur, aklına düşünce...\n\n            Yeter ki sen iste, düşündüğün anda yanında belirenimmm...\n\n            Bâzen birlik zevkiyle neşelenir, el çırparım bâzen de ayrılık acısıyla gamlanır, elimi\n            ısırım.\n\n            Ayı yakalayım diye suya elimi sokarım. Ay dile gelir:\n\n            - Neden beni yeryüzünde arıyorsun, suda gördüğün ben değilim; hayâlimdir.\n\n            Benim asıl yerim\n            Baktığın yerdir;\n            Gök.yüzündür..."
            }
          ]
        }
      },
      "id": 202104090552
    },
    {
      "article": {
        "header": {
          "date_value": "8 Nis 2021 01:33",
          "title": "TOMURCUK SESİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/kuslaraserbest.jpg"
        },
        "main_article": {
          "quotes": [
            {
              "type": "baslik",
              "text": "TOMURCUK SESİ"
            },
            {
              "type": "metin",
              "text": "[TOMURCUK SESİ]\n            Var gibi olmak değil vâr olmak..\n\n            Kişi olmak; kişiliğe sarılıp uyumaktır.\n\n            Kişilik, ayrı benlik sandığımız, için dışa bir zuhûrâtından (projection) hafızanın\n            yarattığı (hayâlât) arzu ve korkuyla beslenen bir alışkanlıktan başka ne olabilir ki?\n\n            Yâni kişi-lik dediğimiz şey, nihâyetinde ölümcül bir hatadan, bir yanlış anlaşılmadan\n            var.sanılıyor.\n\n            Düşünceler, hisler ve eylemler, ardı arkası kesilmeden bir görünür bir kaybolurlar,\n            anlık görüntülerin akışı, bir süreklilik yanılsaması yaratır.\n\n            Bir kişi-lik, ayrı benlik, ego olma fikri, hafıza tarafından bir arada tutulan, görüntü\n            kolleksiyonundan başka bir şey değildir.\n\n            Bir yaşayanı olmadığında, gerçek hayat tam anlaşıldığında işte o zaman sâdece bir an\n            bile yeterlidir.\n\n            Evet zerrede noksan yok ve tek bir an, sonsuzluğa denk olabilir.\n\n            Mesele, uzunluk meselesi değil belki derinlik meselesidir; mesele testinin içini neyle\n            doldurduğunla ilgili, testi büyük olsa ne, küçük olsa ne! Elbet bir gün dağılacak,\n            toprak olacak!\n\n            Ölüm, hayattaki en büyük kayıp değildir. En büyük kayıp, yaşarken içimizde ölen şeydir.\n\n            Sadece şunu düşün:\n\n            Gerçek erenlerin yaşamından bir ân mı isterdin\n            yoksa uyuyanların yaşamından bin yıl mı?\n\n            Tek bir anda doyum mümkündür, tomurcuklanabilir hatta çiçek açabilirsin ama binlerce yıl\n            çiçek açamadan tohumda saklı kalabilirsin.\n\n            Kendi gözlerini kendi ellerinle kapatıyorsan dedi \"derinlerde bir noktadan\n            görüntüyü seyreden\" senin körlüğüne çâre yok; hayat böyle!\n\n            Kalbimin bir çiçek gibi açıldığını ve hayatımın bir gizli çeşmeden kendisini\n            doldurduğunu bilirim.\n\n            Ne bileyim öylesine bir demdi\n            Emenler emdi, gözleri n'emdi\n\n            Muhabbetle güzeller güzeli..."
            }
          ]
        }
      },
      "id": 202104080133
    },
    {
      "article": {
        "header": {
          "date_value": "6 Nis 2021 10:38",
          "title": "TEK AKIŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/170302685_3786755041411969_5474704467402913875_n_18139181581161438.jpg"
        },
        "main_article": {
          "quotes": [
            {
              "type": "baslik",
              "text": "TEK AKIŞ"
            },
            {
              "type": "metin",
              "text": "[TEK AKIŞ]\n            Bir hayat var ve onu yaşayan \"kimse\" yok...\n\n            Zihninde \"Ben\"i dondurmuş olanın hâli başka...\n\n            Nesne sandığım her şey bir olay, bir akış, iş ve oluş; yaşayan, kesintisiz tek bir\n            sürecin kutuplarıdır.\n\n            Kendini bir \"şey\" sanan, akışa yapışan veya direnen ayrı benliğin bakış\n            açısından, esâret ve kurtuluş, örtünme ve açığa çıkma, arama ve bulma, bilmeme ve bilme\n            vardır.\n\n            Ama saf farkındalık, sonsuz bilinç olan kendi bakış açımdan, asla esârete düşmedim ve bu\n            yüzden asla sonradan özgür olmadım.\n\n            Asla kendimden örtülü kalmadım ve bu nedenle asla açığa çıkmam, hiç kaybolmadım ve bu\n            yüzden asla bulunamam.\n\n            Hiç tanınmıyorum ve tam da bu nedenle yeniden bilinmeme gerek yok zîrâ Ben'i\n            bilecek bir ikinci yok...\n\n            Sonlu-ayrı benliğin bakış açısından deneyim, bazıları \"ben\", diğerleri\n            \"ben değil\" olarak kavranan sonlu nesnelerin ve benliklerin çokluğundan ve\n            çeşitliliğinden oluşur. Sonsuz-bütün olan deneyimin bakış açısından, kendisinin kusursuz\n            bir yakınlığı vardır, bölünmez, isimlendirilemez, her zaman adı ve biçimi değişen ama\n            özü asla değişmeyen, kesintisiz bir akış vardır.\n\n            Bütün mesele sen \"kendini ne sanıyorsun?\" güzeller güzeli..."
            }
          ]
        }
      },
      "id": 202104061038
    },
    {
      "article": {
        "header": {
          "date_value": "5 Nis 2021 20:02",
          "title": "SİLMEK",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/169570667_3012107115692519_4025553027773219142_n_17888860169092558.mp4"
        },
        "main_article": {
          "quotes": [
            {
              "type": "baslik",
              "text": "SİLMEK"
            },
            {
              "type": "metin",
              "text": "[SİLMEK]\n            Bir şeyin üzerindeki tozu, kiri almak, temizlemek veya (kelime, yazı, çizgi, iz için)\n            yok etmek, iptal etmek, ortadan kaldırmak.\n\n            - Peki ya bir ömür içimizde büyüyen sâbit düşünceyi, bir inancı silmek nasıl olacak?\n\n            \"Ayrı\" ve \"yalnız\" kelimeleri lugatinden silinince sorun kalmayacak,\n            rahat ol...\n\n            Kuşlar âheng edip çığrışıp öter\n            Kalbin kasvetin siler durmayıp\n\n            Kendine benlik çerçevesi çizen \"Hakk'a perde\" olur, çerçeveyi silen\n            \"Hakk'ın aynası\"\n\n            Hoş perdesi de O, aynası da, dahası...\n\n            - Peki yanılsamayı (illusion) silen\n            o fırça da neyin nesi?\n\n            Muhabbetle güzeller güzeli..."
            }
          ]
        }
      },
      "id": 202104052002
    },
    {
      "article": {
        "header": {
          "date_value": "5 Nis 2021 00:13",
          "title": "YÜZÜ.GÜNE•EŞ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/168366099_281106186849895_4404663659923340003_n_18106787404231341.jpg"
        },
        "main_article": {
          "quotes": [
            {
              "type": "baslik",
              "text": "YÜZÜ.GÜNE•EŞ"
            },
            {
              "type": "metin",
              "text": "[YÜZÜ.GÜNE•EŞ]\n            The knower and the known are one. Simple people imagine that they should see God as if\n            he stood there and they here. This is not so.\n            God ∞ I we are one in knowledge.\n            [M. Eckhart]\n\n            Tanrıyı gördüğüm göz, Tanrı'nın beni gördüğü gözle aynıdır; benim gözüm ve onun\n            gözü tek göz, tek görüş, biliş, seviş...\n\n            Allah nezdinde İsa’nın oluş meseli Adem’in oluş meseli gibidir.\n            [Âl-i İmrân:59'dan]\n\n            Yeni ahitte Ruhullah olan Cenâbı İsâ'nın kendisini \"Tanrı'nın Oğlu\"\n            olarak isimlendirmesini çokları anlayamaz.\n\n            Sonsuz bilinç, saf farkındalık, mutlak varlık yâni Safiyullah olandan zuhûra gelen ile\n            gerçekten birleşmiş olmasına rağmen, burada geçen \"oğul\" kelimesinin\n            derinliğini nasıl anlamalıyız?\n\n            Mevzu gerçekten derin ama mâdem \"Ali sırrı arı sırrı\" demektir, o halde\n            \"oğul vermek\" ne demek bakıversin işin aslını merak edenler...\n\n            Elbette beden boyutunda bir aile bağı, kişisel bir akrabalık değildir işaret edilen...\n\n            Tanrı'nın Oğlu ile kasıt, insandaki Mesih, Buda tabiatımız, Makam-ı Muhammediyet\n            veya gizli hazinemiz olan İlâhî Bilinç'tir.\n\n            Halbuki SEN (maya olarak) onların içinde (mevcud) iken Allah onlara azab edecek\n            değildir.\n            [Enfal:33'den]\n\n            Hiçbir ölümlü, sınırlı (local) \"kimse\" ölümsüz, sınırsız olanı (non-local)\n            yüceltemez.\n\n            İnsanın kendi merkezine dair ödeyebileceği tek borç, O'nu farketmektir, bilmektir.\n\n            Zirâ insan, doğasından ve niteliğinden habersiz olduğu şeyi değerlendiremez, hamdedemez,\n            tenzih edemez, tekbir edemez\n\n            Kadim resimlerde, azizlerin, erenlerin ve peygamberlerin başlarının etrafındaki nurdan\n            hâle, ışık halkası \"nimbus\" bunu gösteriyor aslında.\n\n            Aslında Latince kökeni itibarı ile \"nim-bus\", yağmur bulutu, cennet, gökyüzü,\n            hâle, ayla, nur anlamına geliyor.\n\n            Özünün yüzüne yansıdığına, bireysel olmayan mutlak varlığının zuhûrda olduğuna,\n            potansiyel olanın üretken hâle geçtiğine yani yürüyen canlı kitaba dair, ehlinin görüp\n            durduğu sembolik bir şâhittir vesselâm\n\n            Ey iman edenler, Allah’ın Ensârı, yardımcıları olun, \"ben-im\" kanatlarıyla\n            uçulmaz; ilâhî sıfatların izhârını kabûle hazırlanın, özünüz yüzünüzde parıldasın.\n            [Saff:14'den zevkle]\n\n            Üzerinde bulut yürüyen için kullanılan işâret ne de güzel parlıyor:\n\n            \"Bir acâyip nûr ki güneş pervânesi...\""
            }
          ]
        }
      },
      "id": 202104050013
    },
    {
      "article": {
        "header": {
          "date_value": "4 Nis 2021 19:33",
          "title": "BİRLİK ZEVKİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/169273528_136038008465490_4108621871929195597_n_18137998588161729.jpg"
        },
        "main_article": {
          "quotes": [
            {
              "type": "baslik",
              "text": "BİRLİK ZEVKİ"
            },
            {
              "type": "metin",
              "text": "[BİRLİK ZEVKİ]\n            Andolsun ki, sana ve senden öncekilere de şu vahyolundu:\n\n            \"Eğer şirk koşar, ikilik çıkarırsan, kesinlikle amelin boşa gidecek, yaptıkların\n            hebâ olacak ve kesinlikle hüsrâna uğrayanlardan olacaksın!\"\n            [Zümer:65'den]\n\n            \"Kimse\" kendi ameliyle cennete giremez.\n            - Sen de mi Yâ Resûlallâh\n            Evet ben de!\n            [Hadîs-i Şerîf]\n\n            Hiçkimse \"kimse\" değildir; hep kendi...\n\n            Şirk koşmak, şirket kurmak gibidir;  bir iş için, birden fazla kimsenin meydana\n            getirdiği ticârî ortaklık.\n\n            Zâtında birden gayrı vücûd kabullenmek, bütün renklerin aynı ışıktan, bütün işlerin tek\n            merkezden geldiğini bilememek...\n\n            Bilgi var iken amel yapmamak, amel yaparken bilgisiz olmaktan yeğdir.\n            [Şeyhü'l Ekber]\n\n            O kadar koşmayın, o kadar yorulmayın; şu yerin altında çırak ne olmuşsa, usta da o\n            olmuştur!\n            [Cenâbı Mevlevî]\n\n            Sonsuzluğun neresini sahiplenebilirsin, boşluğun mülküne kim sahip olabilir?\n\n            Vâr olan vardır zaten vâr idi,\n            Yok olan yoktur zâten zan (illusion) idi...\n\n            Belki de mutluluk şudur:\n            Başka bir yerde olmanız, başka bir şey yapmanız, başka biri olmanız gerekirdi duygusuna\n            kapılmamak.\n\n            Evet mutluluk, mutluluk için çabalamanın yokluğudur ve sessizliğin parfümü...\n\n            Mutluluk Allah vergisidir,\n            Doğal rengindir güzeller güzeli..."
            }
          ]
        }
      },
      "id": 202104041933
    },
    {
      "article": {
        "header": {
          "date_value": "4 Nis 2021 01:15",
          "title": "ÖLENİ ÖLDÜR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/167657992_1209395312824680_2875748852480329576_n_17863700168418858.mp4"
        },
        "main_article": {
          "quotes": [
            {
              "type": "baslik",
              "text": "ÖLENİ ÖLDÜR"
            },
            {
              "type": "metin",
              "text": "[ÖLENİ ÖLDÜR]\n            Zaman gelip vâde doluyor\n            Damarlardan usul usul kan çekiliyor\n            Soluk bir renk kaplıyor bütün çehreyi\n            Eller tutmaz gözler görmez oluyor\n            Suskun dudaklardan tek kelime dökülmüyor\n            Ne bir nefes ne bir harf\n            Hayat pınarı, bu çeşmede kuruyor\n            Derin bir sesssizlik kaplıyor\n            O, bu bedenden\n            Görünmemeyi murâd ediyor\n            \"Öldü\" diyorlar...\n\n            Sen kimsin?\n            sorusunun Ben kimim?\n            sorusuyla yer değiştirmesi\n            Dışardakini bileni, içerden bilme meselesi\n\n            - Ben kimim?\n            GERÇEKTE kim ​​olduğumu öğrenmeliyim!\n\n            Böylece ölüm geldiğinde ••• öldürülecek bir \"kimse\" kalmaz çünkü rolünüzle,\n            adınızla, egonuzla özdeşleşirken öldürülecek ayrı bir \"kimse\" vardır.\n\n            Ama ayrı-yalnız \"Ben-im\"e âit bütün bağlar çözülüp varlıkla bütünleştiğinde,\n            ölüm kendini bir \"şey\" sanan kimseyi zâten yok edilmiş halde bulur.\n\n            Hiç \"kimse\" ölüm geldiğinde sağ kalamaz...\n\n            Ölümü öldürmek, ölümle ikrâm olunan şerbeti vakitlice zevk etmek, \"bir gel\n            emri\" nin titreştiği \"kimliksiz\" frekansa şimdiden uyumlanmak demektir.\n\n            Aşk ve irfan geleneğimizde:\n\n            Mûtû kable en temûtû\n            Ölmeden evvel ölünüz\n\n            tavsiyesi adetâ bir emr-i zarurîdir.\n\n            \"Mûtû kable en temûtû\" sırrını fehm eyleyen\n            Haşr u neşri gördü bunda, nefha-i sûr olmadan\n            [Cenâbı Sivâsî]\n\n            Gerçek hayat, yaşayan-ölen \"kimse\" zannını öldürdükten sonra ulaşılacak\n            hayattır.\n\n            Zâten Hak'la dirilmek; ağırlıklarını atmış ve hür olarak, ben kimliği düşünce adeta\n            ilâhî bir kimliksizlik ile hayata devam etmektir.\n\n            Hayât-ı câvidânı insan-ı kâmilden suâl ettim\n            \"Öleni öldürmektir\" deyince tam intikâl ettim\n\n            Bunun teknik adı da Bekâbillâh'tır vesselâm:\n\n            Ko ölmek endişesin âşık ölmez bâkîdir\n            Ölmek senin ne'n ola çün cânın ilâhîdir\n\n            \"Ölene yuhhh\" ne demekse..."
            }
          ]
        }
      },
      "id": 202104040115
    },
    {
      "article": {
        "header": {
          "date_value": "3 Nis 2021 22:57",
          "title": "ACITAN GERÇEĞİM ∞",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/168908955_366478107882353_7001810430650757972_n_17921142817588176.jpg"
        },
        "main_article": {
          "quotes": [
            {
              "type": "baslik",
              "text": "ACITAN GERÇEĞİM ∞"
            },
            {
              "type": "metin",
              "text": "[ACITAN GERÇEĞİM ∞]\n            Kişinin, kendine ve diğer kişilere dâir:\n\n            \"Ayrı duygu, düşünce, ilişki, faaliyet, eylemlerin toplamı olan, istediği gibi\n            hareket eden, mutlak iradeye sahip özerk varlık\" inancıdır bütün acının sebebi.\n\n            Evet acı zihindedir ve her an başka bir tecelli, iş ve oluşta tezahür eden yegâne\n            hayatın anlık ifâdesini, zihnin kabul etmeye isteksiz olmasından, bütünün akışına ayrı\n            \"ben\" olarak direncinden kaynaklanmaktadır.\n\n            Kendi için suçluluk, başkası için suçlama, kibir, kaygı, geçmişin pişmanlığı ve hüznü,\n            geleceğin korku ve beklentisi, bunların hepsi, kendini \"kimse\" sananlar için\n            \"psikolojik acının\" semptomlarıdır.\n\n            \"Benim Hayatım\" dediğin, varlığın doğal hâlinin sende görünen anlık bir\n            ifâdesi.\n\n            Dingin bir zihnin letâfetinden kendi doğal hâli olarak huzurlu bir akış parıldayacaktır.\n            Mutluluk, bu açık zihni, sonsuz bir gölge gibi takip edecektir.\n\n            Hayat, sadece bütüne ait olaylar akışıdır, ayrı ayrı yaşayan kişilerin parçalı işlerinin\n            toplamı değil...\n\n            Tüm dünya bir sahne ve bütün erkekler ve kadınlar bu sahnede sâdece birer oyuncudur.\n            [W. Shakespeare]\n\n            - Nasıl yani kimsenin özgür iradesi yok mu diyorsunuz?\n\n            Daha da fenâ... \"Kimse\" yok ki iradesi olsun diyoruz.\n\n            Kendini ayrı sanan yalnız hiç kimse \"kimse\" olmadığı için, bütünden ayrı\n            kişisel özgür iradesi de yoktur.\n\n            Sâdece bir tek bütün var ve onun evrensel, ilahi iradesi... Sâdece hayat var ve onu\n            yaşayan \"kimse\" yok!\n\n            - Ama bak işte direksiyon bende...\n            Evet öyle görünüyor...\n\n            Fakat yeterince tecrüben biriktiğinde sen de fark edeceksin ki:\n\n            O direksiyon\n            Sâdece bir \"süs\"\n\n            Sen onun bir işe yaramadığını anlayana dek yalan dünyada \"oyalan\" diye var;\n            ten gemisine dümenci olmaz her çeviren!\n\n            Bütün zihinsel ızdırâbın panzehiri, önce acıyı ızdırâptan ayırt etmek, daha sonra kendi\n            parçalı hayatının kişisel yazarı olduğu konusundaki yanlış inancı terk ederek, bütünde\n            erimek ve bu sefil varoluş durumundan büsbütün rahatlamaktır.\n\n            Çünkü bir kişi olduğuna dâir inanç olduğu sürece, tersine işâret eden \"acı\n            gerçek\" acıtmaya devam edecektir!\n\n            Bu acı işaret levhasını tatlı tatlı okuyabilen her kimse \"kimse\" olmadığını\n            anlamıştır vesselâm"
            }
          ]
        }
      },
      "id": 202104032257
    },
    {
      "article": {
        "header": {
          "date_value": "3 Nis 2021 21:12",
          "title": "ACITAN GERÇEĞİM 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/169162867_3810670305653729_6195084732515793077_n_17927427664530880.jpg"
        },
        "main_article": {
          "quotes": [
            {
              "type": "baslik",
              "text": "ACITAN GERÇEĞİM 1"
            },
            {
              "type": "metin",
              "text": "[ACITAN GERÇEĞİM 1]\n            Hayata ve insana dair ölümcül bir virüsü her an soluyor gibiyiz.\n\n            \"Ben\" dediğini mukayyet kişisel algılayan \"kimse\" tarafından,\n            koşulsuz mutlak varlık da ilkel yaratıcı (primeval creator) mükemmel kişi (perfect\n            person) olarak tanımlanıyor.\n\n            Oysa HÛ henüz tezahür etmemiş, koşulsız mutlak, sonsuz yaratıcı potansiyel olduğu için,\n            fâni devranda (geçici peryodik devir) HER ŞEY olarak gerçekleşir.\n\n            Uzay-zaman, madde ve enerjiden oluşan bizim özel evrenimiz söz konusu olduğunda,\n            varoluşun en temel boyutu yani sonsuz bilinç, saf farkındalık için HÛ \"O\"\n            zamirini kullanıyoruz.\n\n            Aslında özne olmasına rağmen bir nesne gibi algılanabilen ayrı bir varlığı yoktur çünkü\n            o her şeyi algılar, bilir ama algılanamaz, bilinemez çünkü O'nu bilecek ayrı bir\n            ikinci yoktur.\n\n            Tıpkı bir bıçağın kendini kesememesi, zihnin kendini kavrayamaması ve gözün kendini\n            görememesi gibi...\n\n            Bu nedenle, bilinçteki bir sürecin kutupları olan bu dualite dünyası, gerçekte sadece\n            bir bilinç oyunudur.\n\n            Tıpkı bir rüyanın, \"uyanmış\" birinin yaşam öyküsünde yer alan, bir\n            \"kimsenin\" uyku anlatısı olduğu gibi...\n\n            Bir kişi olmak uyumaktır.\n\n            Sürdüğümüz yaşam, kendimize anlattığımız bir rüya gibidir...\n\n            Ve sözün gündüzü budur:\n            İnsanlar uykudadır ölünce uyanırlar.\n\n            İşte bu dualistik evrende ikamet etmenin bir sonucu olarak, beden paketiyle birlikte\n            gelen, ömür boyu dalgalanan, geçici zevk ve acı dalgasını da deneyimliyoruz.\n\n            Niceleri için eş anlamlı olan biyolojik \"acı\" ve psikolojik acı\n            \"ızdırap\" aslında sadece bir yorum farkıdır.\n\n            Aslında ızdırap, yanlış bir kişisel eylem hissinden doğmaktadır ve hepsi hepsi bir\n            tanımlama hatasıdır.\n\n            ACITMASIN DİYE DEVÂM EDİYORUZ..."
            }
          ]
        }
      },
      "id": 202104032112
    },
    {
      "article": {
        "header": {
          "date_value": "2 Nis 2021 22:01",
          "title": "RÜYÂ TÂBİRİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/168529980_464353431644575_4140727165550610772_n_17878883870171712.jpg"
        },
        "main_article": {
          "quotes": [
            {
              "type": "baslik",
              "text": "RÜYÂ TÂBİRİ"
            },
            {
              "type": "metin",
              "text": "[RÜYÂ TÂBİRİ]\n            Öyle ya her rüya tâbire muhtaçtır bilhassa gündüz rüyaları...\n\n            Hatırlarsanız o kapıdan geri dönmüştük.\n\n            - Tak tak tak\n            - Kim o?\n            - O evde mi?\n\n            Kapıyı içerden çaldığım anlaşılmasın diye burdan sonrası, içimden yüzüne karşı dilsiz\n            dudaksız duyuldu:\n\n            - Evde, ev sahibinden gayrısı yok!\n            - Kimse yok mu yâni?\n            - Burda yaşayan kimse yok, yaşamın kendisi var. Almaz mıydınız?\n            - Yok \"ben\" almayayım\n\n            Alırsam ne dert kalır ne hüzün...\n\n            Oysa sorun olmadığı an, zihin de yoktur. Sorun olmadığı an, ego da yoktur. Ego ve zihin\n            ancak sorunların kargaşasında vâr olabilir.\n\n            İnsan, egosunu beslemek için sorunlar yaratır. Gerçek sorunlar yoksa onları icat\n            edecektir hatta onları icat etmekle yükümlüdür, yoksa zihni artık çalışamaz.\n\n            Hem çok erken çağlarından beri bu böyledir; dünyada yaramazlık bitse çocuklar icad eder\n            değil mi?\n\n            Bu yüzden olsa gerek tatil pek çokları için çok zordur, problemsiz günler... Bir süre\n            sonra \"bitse de işimize dönsek\" deriz.\n\n            İnsan sorunlar içinde yaşar, insan sefalet içinde yaşar. Sorunsuz yaşamak, sefaletsiz\n            yaşamak gerçekten büyük bir cesaret ister.\n\n            Yakında bir sorun, günlük streslerim, fakirlik öfke ve şehvet. Uzakta bir sorun...\n            Günahkar olmak istiyorum, suçlu olmak istiyorum, kötüler için cehennem var olsun\n            istiyorum ve evet cenneti özlüyorum ama burada değil orada, şimdi değil yarın!\n\n            Ego \"şimdi ve burada\" olamayacağından, tam bir mutluluk, bozulmayan huzur\n            istemez, hep arıza çıkarır zira problemsiz yaşamayı bilmez.\n\n            Çünkü bütün sorunlar çözüldüğünde, BEN kaybolmaya başlarım.\n\n            Kişilik sorun olmadan, sorun bulmadan yaşayamaz. Çünkü sorun kendisidir.\n\n            Al işte bir sorun, zavallı \"ben\"\n            Ah işte bir sorun, çözeyimmm hemen\n\n            Kişilik rüyasından uyanan, zaten hiç bir zaman bir \"kimse\" olmadığına uyanır.\n            Zan perdesi kalkınca, kimlik eriyince geride \"hep olan\" kalır.\n\n            Zâten bütünün içinde gaybolmak, gerçekten önemli olan tek şeydir ve bir yaşayanı olmayan\n            hayatı, bayram yerine çevirecek olan da ancak budur vesselâm"
            }
          ]
        }
      },
      "id": 202104022201
    },
    {
      "article": {
        "header": {
          "date_value": "2 Nis 2021 21:34",
          "title": "GÜNDÜZ RÜYÂSI",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "GÜNDÜZ RÜYÂSI"
            },
            {
              "type": "metin",
              "text": "[GÜNDÜZ RÜYÂSI]\n            Hatırladığım tatlı bir rüya var, olur ya dinlemek isterseniz...\n\n            🎵\n            Ararım ararım\n            Ararım seni her yerde\n            Issız gecelerde\n            Sevgilim nerde\n\n            Belki binlerce yaşam geçmişti; Tanrı'yı arıyordum... O'nu bazen çok uzakta,\n            uzaktaki bir yıldızın yakınında görüyordum.\n\n            Acele ettim... Oraya vardığımda daha da uzağa gitmişti. Bu böylece devam etti, ben de\n            peşi sıra...\n\n            Sonunda bir kapıya vardım ve kapıda bir tabela vardı:\n\n            Burası Tanrı'nın yaşadığı ev:\n            DİL BEYTİ\n\n            Arayışım boyunca ilk defa endişelendim ve çok tedirgin oldum. Titreyerek usul adımlarla\n            merdivenlerden yukarı çıktım. Sadece kapıyı çalacaktım ve birdenbire...\n\n            Göz açıp kapayıncaya kadar geçen bir sürede, bir şeyi çok iyi anladım.\n\n            Kapıyı çalarsam ve Tanrı kapıyı açarsa, o zaman ne olacak?\n\n            Sonra her şey bitecek, yolculuklarım, haclarım umrelerim, büyük maceralarım,\n            yazdıklarım, bekleyişlerim, kalbimin tüm özlemi, heyecan... Hepsi bitecek! Bu benim\n            intiharım olacak.\n\n            Ayaklarımdan pabuçlarımı çıkardım ve elime aldım çünkü aşağı inmek biraz ses\n            çıkarabilirdi ve mazallah O kapıyı açabilirdi!\n\n            Sonra ne mi oldu?\n\n            Son basamak da bitip ayağım yere bastığı anda, ardıma bakmadan, topuklarım popoma değe\n            değe kaçmaya başladım.\n\n            O zamandan beri binlerce yıldır koşuyorum, koşuyorum ve hâlâ Tanrı'yı ​​arıyorum\n            ancak şimdi nerede yaşadığını biliyorum.\n\n            Bu yüzden sadece EVİNDEN uzak durmalıyım ve onu dışarda, evinden başka her yerde aramaya\n            devam edebilirim.\n\n            Korkacak bir şey yok... Ama o evden uzak durmalıyım zira o ev beni rahatsız ediyor;\n            olanları eksiksiz hatırlıyorum.\n\n            Eğer yanlışlıkla o eve, gönül hânesine girersem, o vakit her şey bitecek, biricik\n            hayatım sona erecek.\n\n            İşte böyle erenlerim...\n\n            Bilmem nasıl tâbir edelim?"
            }
          ]
        }
      },
      "id": 202104022134
    },
    {
      "article": {
        "header": {
          "date_value": "2 Nis 2021 19:44",
          "title": "GÖZSÜZE GİZLİDİR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/168077659_995325780873669_5677486465306033240_n_17984547907348062.jpg"
        },
        "main_article": {
          "quotes": [
            {
              "type": "baslik",
              "text": "GÖZSÜZE GİZLİDİR"
            },
            {
              "type": "metin",
              "text": "[GÖZSÜZE GİZLİDİR]\n            Eski Ahit'te bir işâret vardır:\n            \"Ve tanrı, insanı kendi sûretinde yarattı\"\n\n            Aslında bu taraftan bakınca yansımanın aksi görünüyor: \"Her insan, tanrısını kendi\n            sûretinde yaratıyor.\"\n\n            İnsanlıktan uyanmaya geldiğimiz dünya rüyamızda bir kez kendinin \"kişi\"\n            olduğuna inanmaya görsün, beden kafesinde gözlerini açtığından zihninde yaşayan insan...\n\n            Dualarında, hayallerinde müphem bir gelecekte bir gün tanrısı ile konuştuğunu bile\n            görebilir. Öyle ya nihayet tanrısıyla tanışmıştır:\n\n            - Merhaba... Nasılsın?\n            - Seni binlerce yıldır arıyordum. Nerede saklanıyordun?\n\n            - Kulum ne iyi ettin geldin, bunca ızdırap çektin ama bak değdi değil mi? Şimdi gönlünce\n            eğlen, bak keyfine...\n\n            İnsan, kendisi bir \"kimse\" değilken tanrısını da kimse yapıyor ve bir kere\n            olayı kişisel anlayınca masallar bitmek bilmiyor.\n\n            Tanrı bir kişi değil kimse bir kişi değil lâkin öyle sanan çoktur.\n\n            \"Ben\" dediğini mukayyet kişisel algılayan tarafından, koşulsuz mutlak da ilkel\n            yaratıcı (primeval creator) mükemmel kişi (perfect person) olarak tanımlanıyor.\n\n            Vâroluş, bir ressam ve onun bitmiş resmi olarak düşünülmemelidir çünkü resim bittiği\n            anda ressam ve resim iki ayrı varlık haline gelir. Ressam dışarı çıkar ve resmini seyre\n            başlar.\n\n            Vâroluş yalnızca bir dansçı ve onun dansı açısından dinamik bir işleyiş olarak\n            düşünülmelidir. Onları ayıramazsınız; dansçı ve dans birdir. Dansın zirvesinde, dansçı\n            dansın içinde kaybolur artık ayrı bir dansçı yoktur, sadece dans vardır. Hayat var onu\n            yaşayan kimseler yok!\n\n            Ayrı yaradan ve ayrı yaradılmışlar, daha yüksek ve daha alçak, kutsal ve kutsal olmayan,\n            şu ve bu gibi ayrı parçalar yoktur. Tek ve bütün bir organizma... Bunların hepsi aynı\n            vâroluş sürecinin kutuplarıdır.\n\n            Her an başka bir iş, oluş, görünüş, tecellîde...\n            [Rahmân:29'dan]\n\n            Ben-öteki, özne-nesne, organizma-çevre, bireysel-evrensel şey değil olaydır.\n            \"Yaşayan tek bir sürecin kutupları: kesintisiz tek hareketin farklı\n            yönleridir\" ve işte budur, ben-im diyebileceğim gerçek varlığım.\n\n            Ne var ki zâten olduğumuz varlığa dâir ne bir şey düşünebilir ne de bir şey\n            söyleyebiliriz; dilsiz kulaksız sözün cân gerek anlayası...\n\n            Velhâsılı ne rüzgar ne de bayrak, hareket eden sâdece zihindir vesselâm"
            }
          ]
        }
      },
      "id": 202104021944
    },
    {
      "article": {
        "header": {
          "date_value": "2 Nis 2021 07:29",
          "title": "BEN DEDİĞİM.i (D)ÖRT",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/165707501_270965774527709_8349521876465690364_n_17897925325844619.mp4"
        },
        "main_article": {
          "quotes": [
            {
              "type": "baslik",
              "text": "BEN DEDİĞİM.i (D)ÖRT"
            },
            {
              "type": "metin",
              "text": "[BEN DEDİĞİM.i (D)ÖRT]\n            \"EX-ISTANCE: Vâroluş\"\n            Latince iki kelimeden türetilmiştir\n\n            Ex: -dan eki ayrılma, dışına çıkma\n            Sistere: bulunma\n\n            Bâtın'dan Zâhir Olmak\n\n            Bu, tıpkı bir filmdeki nesnelerin ve insanların bir ekranın arka planından öne çıkması\n            gibi, var olan her şeyin varlığın arka planında öne çıktığı anlamına gelir\n\n            Tabii ki bir filmdeki hiçbir nesne veya kişi aslında ekrandan ayrı durmuyor; sadece öyle\n            görünüyorlar. Aynı şekilde, hiçbir nesne ya da kişi saf varlığın arka planından ayrı\n            durmaz; sadece görünüyorlar\n\n            Bu anlayış Bhagavad Gita'da:\n\n            \"Asla sona ermeyen, asla ortaya çıkmayan\" olarak yankılanır\n\n            Müslümanların yola giriş şartı olarak dilinden düşmeyen de aynı şeydir:\n\n            Lâ ilâhe illallah\n\n            Buna biraz derinden bakıldığında\n            Lâ fâile illâ HÛ: Her fiilde fâil O\n            Lâ mevsûfe illâ HÛ: Her sıfatta mevsûf O\n            Lâ mevcûde illâ HÛ: Her vücutta mevcûd O\n\n            Bu gelenekten yetişenlere\n            Tanrı nedir? diye sual edilse\n            El-mevcûd diye cevap verir.\n\n            Âlem nedir? diyecek olsanız da duyacağınız aynıdır:\n\n            Varlıkta kendinden başka yoktur\n\n            Yâni hiçkimse \"kimse\" değildir kendi kendine bir benlik değildir ve hiçbir şey\n            kendi başına bir \"şey\" değildir\n\n            Hiçbir şeyin kendi varlığı yoktur, aksine her şey, görünen varlığını Tanrı'nın\n            varlığından emânet alır, var olan bir tek kendidir\n\n            Tek bir gerçeklik vardır ve bu gerçeklik tek başına, bölünmez, yok edilemez, bütün,\n            mükemmel ve eksiksizdir.\n\n            Tıpkı tüm filmlerin tek ve bölünmez bir ekranın renge bürünmesi olduğu gibi tüm insanlar\n            ve bütün şeyler de saf varlığın bir modülasyonudur.\n\n            Varlık saftır çünkü kendisiyle karıştırılabileceği veya sınırlandırılabileceği\n            kendisinden başka hiçbir şey yoktur.\n\n            Böylelikle sonsuzdur, bölünmez ve aynı zamanda ziyâdesiyle içtendir.\n\n            Mârifetullâh, her birimizin içinde \"Ben-im\" bilgisi olarak kendi kendine\n            parlıyor\n\n            Bu, insanların veya şeylerin değersizleştirilmesi, küçümsenmesi demek değildir aksine,\n            insanları ve şeyleri uygun statülerine, fıtri tabiatlarına yücelterek haklarını iade\n            etmektir.\n\n            İnsanı ve dünyayı sömürülecek bir diğer nesne \"öteki\" olma statüsünden\n            kurtaran birlik bilincidir\n\n            Ne desek boş\n\n            Zirâ BEN GERÇEĞİ kelimelerle asla yakalanamayacak olsa da bütün kelimeler yalnızca ondan\n            bahseder vesselâm"
            }
          ]
        }
      },
      "id": 202104020729
    },
    {
      "article": {
        "header": {
          "date_value": "2 Nis 2021 01:44",
          "title": "BEN DEDİĞİM 1+1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/168581503_280469803529311_6319140345427685722_n_17871264860361707.mp4"
        },
        "main_article": {
          "quotes": [
            {
              "type": "baslik",
              "text": "BEN DEDİĞİM 1+1+1"
            },
            {
              "type": "metin",
              "text": "[BEN DEDİĞİM 1+1+1]\n            Varlık senin veya benim değildir. Basitçe, herkesin ve her şeyin görünüşte bağımsız\n            varoluşunun açığa çıktığı içten, kişisel olmayan, sonsuz varlıktır.\n\n            Ortak varlığımız, kendimizle ilgili olduğunda (local) onu \"Ben\" olarak\n            adlandırırken, evren ile ilgili olduğunda (non-local) ona çoğu zaman \"Tanrı\"\n            demeyi tercih ederiz.\n\n            \"Ben\" kelimesi, paylaşılan varlığımızın yakınlığını ifade ederken\n            \"Tanrı\" kelimesi kişisel olmayan, sonsuz doğasını çağrıştırır.\n\n            Ona basitçe \"mevcudiyet-varlık\" diyebiliriz çünkü mevcudiyet, vâr olan her\n            şeyde ortak faktördür.\n\n            Ayrılmaz bir şekilde evrene bağlı olduğumuz göz önüne alındığında, tıpkı bir dalganın\n            doğası ile okyanusun doğasının bir olması gibi, bizim öz doğamız ve evrenin doğası da\n            tek ve aynı olmalıdır.\n\n            Bu anlayış Ruhullah olan Hz. İsa tarafından:\n\n            \"Ben ve Babam biriz\"\n\n            cümlesiyle ifâde edildi yani benim öz varlığım ve evrenin varlığı birdir\n\n            Budizm'de \"Nirvana ve Samsara\" olarak görünen, zihnimizin temel doğası ve\n            dünyanın gerçekliği aynıdır.\n\n            Bu evrensel gerçek Hinduizm'de şöyle yankılanır:\n\n            \"Atman ve Brahman aynıdır\"\n\n            Yani, her insanın görünüşte bireysel varlığı, Tanrı'nın evrensel varlığıdır.\n\n            Sufi geleneğinde:\n\n            Men arefe nefese-hû fekâd arefe rabbe-hû\n\n            \"Kendini bilen Rabbini bilir\" yani kim \"ben\" adıyla işaret edilen\n            şeyi bilirse, evrenin nihai gerçekliği ile özdeşleşmiştir.\n\n            Başka bir deyişle, nihai gerçeklik, deneyimle renklendirilmeden, nitelendirilmeden,\n            sınırlandırılmadan önce her birimizin zihninde \"Ben\" bilgisi olarak parlar. Bu\n            nedenle \"BEN-İM\" adanmış ilâhî bir isimdir.\n\n            İşte tam da bu yüzden \"kendini tanıma\" yolculuğundan daha önemli bir iş\n            olamaz: kişinin temel doğasını, varoluşu doğuran şeyi tanımak ya da tanımamak bütün\n            mesele bu!\n\n            Gerçekten de, varlığın doğasını bilmiyorsak, var olan herhangi bir şeyin doğasını nasıl\n            bilebiliriz?\n\n            Nefessiz bir harf dirilmez; harfi bilmeden kelimeyi, cümleyi, kitabı nasıl\n            anlayabiliriz?\n\n            AŞK İLE DEVÂM EDİYORUZ..."
            }
          ]
        }
      },
      "id": 202104020144
    },
    {
      "article": {
        "header": {
          "date_value": "2 Nis 2021 00:34",
          "title": "BEN DEDİĞİM 1+1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/167625229_1857998317699534_6962151993057402667_n_18147007534086356.jpg"
        },
        "main_article": {
          "quotes": [
            {
              "type": "baslik",
              "text": "BEN DEDİĞİM 1+1"
            },
            {
              "type": "metin",
              "text": "[BEN DEDİĞİM 1+1]\n            Varlığımızın kendisi bir deneyim değil, tıpkı ekranın bir filmin oynatılmasına izin\n            verdiği gibi bütün deneyimlerin gerçekleşmesini sağlıyor.\n\n            Ekransız film olamayacağı gibi benliğimiz olmadan da hiçbir deneyim olamaz.\n\n            Benliğimiz, yaşam dokusunu tutarlı bir bütün halinde ören ortak bir ipliktir.\n\n            Aksi takdirde düşüncelerin, görüntülerin, duyguların, duyumların ve algıların\n            parçalanmış bir yamaişi (patchwork) olarak kalacak şeyleri birleştiren, daima mevcut\n            görünmez sicimdir.\n\n            Sürekli değişen deneyimlerimize bütünlük ve tutarlılık kazandıran, dolayısıyla deneyimin\n            inkâr edilemez birliğini ve sürekliliğini sağlayan, ışık saçan ipliktir.\n\n            Ekran, bir filmdeki bütün renkli görüntülerin, renksiz arka planıdır. Bu nedenle,\n            filmdeki nesneleri, insanları veya olayları karakterize eden sınırlamaların hiçbirini\n            paylaşmaz.\n\n            Aynı zamanda ekran da filmden ayrı değil; her sahneye nüfûz eder. Sonuçta her görüntü,\n            sadece ekranın geçici bir modülasyonu, girdiği bir kılıktır.\n\n            Benzer şekilde, benliğimiz deneyimin içeriğini yani düşüncelerimizi, görüntülerimizi,\n            duygularımızı, hislerimizi, algılarımızı, faaliyetlerimizi ve ilişkilerimizi karakterize\n            eden sınırları paylaşmaz.\n\n            Varlığımız, arkasında yatan ve aynı zamanda tüm deneyimleri derinlemesine nüfûz eden\n            nesnesiz, bilinçli mevcudiyettir. Böylelikle, varlığımız hem deneyimin sınırlarını aşar\n            (el-bâtın) hem de onların içinde içkindir (ez-zâhir)\n\n            Deneyimlerde renklendiği niteliklerden soyunduğunda (Subhan) temel doğamız\n            sınırsız-sonsuzdur.\n\n            Bu nedenle, varlığımız \"bizim varlığımız\" değildir; sadece vâroluştur. Nasıl\n            ki ekran, belirli bir görüntü ya da filmin malı değilse varlık da belirli bir nesnenin\n            veya kişinin özelliği değildir.\n\n            Basitçe, herkesin ve her şeyin görünüşte bağımsız varoluşunun açığa çıktığı içten,\n            kişisel olmayan, sonsuz varlıktır.\n\n            DEVÂM EDIYORUZ..."
            }
          ]
        }
      },
      "id": 202104020034
    },
    {
      "article": {
        "header": {
          "date_value": "1 Nis 2021 23:11",
          "title": "BEN DEDİĞİM 1",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/166397179_634899587354241_5574084639040527373_n_18160917673121781.mp4"
        },
        "main_article": {
          "quotes": [
            {
              "type": "baslik",
              "text": "BEN DEDİĞİM 1"
            },
            {
              "type": "metin",
              "text": "[BEN DEDİĞİM 1]\n            Gelip geçerken günler, kurduğumuz cümlelerden bâzıları:\n\n            Ben 10 yaşındayımmm\n            İşte 40 yaşıma girdimmm\n            Ben yalnızımmm\n            Ben âşık oldummm\n            Şimdi çok heyecanlıyımmm\n            Bak gene depresyondayımmm\n            Öğle yemeğindeyimmm\n            Kitap okuyorummm\n            Ben bekârımmm\n            Evliyimmm\n            Boşandımmm\n            Ölüyorummm\n\n            Hemen fark etmişsinizdir, bu ifadelerin her birinde, daha sonra değişecek olan türlü\n            duygular, düşünceler, zihin durumları, ilişkiler veya faaliyetlerle renklendirilen temel\n            benliğimizden, asıl varlığımızdan \"BEN-İM\" den bahsediyoruz.\n\n            Ben öznesine eklenen bu tanımlamaların her birinde varlığımıza geçici bir\n            nitelik-özellik eklenir ve sonuç olarak \"BEN-İM\" \"Ben şuyum veya\n            buyum\" olur ya da en azından öyle görünür.\n\n            BEN bir kap ise deneyimler bu kabın içinden geçenler yâni deneyimin içeriği sürekli\n            değişiyor. Hiçbir duygu, düşünce, zihin durumu, faaliyet veya ilişki bizim için\n            vazgeçilmez, olmazsa olmaz değildir.\n\n            Geçici olarak benliğimizi nitelendiriyor, sınırlandırıyor gibi görünüyorlar ancak temel\n            varoluş hissimiz baştan sona aynı kalıyor. Bu, sürekli değişen deneyimlerimizin\n            değişmeyen arka planıdır.\n\n            Şimdi, dün olduğumuz, geçen yıl olduğumuz ve küçük bir çocukken olduğumuzla aynı\n            değişmeyen benliğiz.\n\n            Tıpkı yalnızlık ya da depresyon yaşayan benlik, heyecanlanan ya da âşk deneyimini tadan\n            aynı benliktir, bir ilişkisi olanın şu anda bekar olanla aynı olması gibi...\n\n            Sonuçta ben, aynı bense hep aynı kişi olduğumuza dair bu inancın sebebi nedir?\n\n            Yakından bakılırsa düşüncelerimiz, hayallerimiz, hislerimiz, algılarımız,\n            faaliyetlerimiz veya ilişkilerimizden hiçbiri aynı kalmaz. Yine de hiç şüphesiz tüm\n            değişen deneyimler boyunca tutarlı bir şekilde işleyen geçerli bir akım vardır.\n\n            Tıpkı bir ekranın bütün filmlerin üzerinde oynandığı sabit bir arka plan olması gibi,\n            varlığımız, benliğimiz de tüm değişen deneyimlerde, değişmeyen faktördür.\n\n            Kesintili, aralıklı bu görüntü kümesine süreklilik, akış kazandıran ekranın varlığıdır\n            ki filmin ayrı-bölünmüş bir dizi şeklinde parça parça değil de bölünmemiş bir bütün\n            olarak görünmesine izin verir.\n\n            Benzer şekilde, varlığımız da sürekli değişen nesnel parçalı deneyim akışına, kendi\n            bütün varlığından bahşederek, birlik ve süreklilik sunar."
            }
          ]
        }
      },
      "id": 202104012311
    },
    {
      "article": {
        "header": {
          "date_value": "1 Nis 2021 05:58",
          "title": "TEVHİD ZEVKİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/0001_kus.jpg"
        },
        "main_article": {
          "quotes": [
            {
              "type": "baslik",
              "text": "TEVHİD ZEVKİ"
            },
            {
              "type": "metin",
              "text": "[TEVHİD ZEVKİ]\n            Tertemiz Kitabı ne kadar okuduysam:\n            Müşrikten; biri örten ikinci zannından başka necis, şirkten; biri iki görmekten başka\n            günah bulamadım.\n            [Abdal Kadrî]\n\n            Turn towards me\n            and I will take you into Myself\n\n            Bana doğru dön; seni kendine götüreceğim\n\n            I clothe Myself in experience\n            veiling Myself it myself\n\n            Kendimi örtme deneyimiyle kendimi giydiriyor; kendimi yine kendimle örtüyorum.\n\n            O'nun kulluğunun örtüsü ancak vahdaniyetidir.\n            [Şeyhü'l Ekber]\n\n            I divest myself in experience\n            revealing myself it myself\n\n            Kendimi açığa vurma deneyiminden kendimi mahrûm ediyor; kendimi kendimden gizliyorum.\n\n            İstediğimi buldum âşikâre cân içinde, \"taşra isteyen, dışarda ara\" diyen\n            kendi, kendi nihân içinde...\n\n            İster idim Allah'ı buldum ise n'oldu\n            Ağlar idim dün ü gün, güldüm ise ne oldu\n            [Cenâbı Yûnus]\n\n            If I speak, I tell a lie\n            If I remain silent, I am a coward\n\n            Bu öyle bir zevk ki konuşsam eksik kalır, yalan olur.\n            Ya sussam, söylemesem bu dert beni boğar, olan bana olur...\n\n            Behey Yûnus sana söyleme derler\n            Yâ ben öleyim mi söylemeyince...\n\n            İçindedir karışmaz, dışındadır ayrılmaz. Eyleyene \"benim\" görünene\n            \"ben\" demesen elbet karşılaşacak, aynalaşacağız.\n\n            True lovers never really meet;\n            They are in each other all along\n\n            Gerçek âşıklar asla bir araya gelmez,\n            Baştan beri birbirlerinin içindeler...\n\n            Muhabbetle güzeller güzeli..."
            }
          ]
        }
      },
      "id": 202104010558
    },
    {
      "article": {
        "header": {
          "date_value": "1 Nis 2021 01:59",
          "title": "DİYEMEZEM BANA BEN",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/166516381_2887566244809345_7671127316347606285_n_17843121611575096.mp4"
        },
        "main_article": {
          "quotes": [
            {
              "type": "baslik",
              "text": "DİYEMEZEM BANA BEN"
            },
            {
              "type": "metin",
              "text": "[DİYEMEZEM BANA BEN]\n            Yâ İlâhî cümle senin, cümle sen\n            ● Sen dururken diyemezem bana ben ●\n\n            Zât-ı Hakk'a vâsıl olmaz ol kişi\n            Geçmeyince cümle kendi kendinden\n\n            Rûyet-i dîdâr-ı Dost olmaz nasîb\n            Nâr-ı aşka yanmayınca bu beden\n\n            Ben bana baksam görünmez bana ben\n            Görünen dîdâr-ı Hakk'dır cümleden\n\n            Cümle varlık varlığındır, vârı yok\n            Varlığındır varı yok, yoğu vâr iden\n\n            Ben•de bildim ki bilinmez yaradan\n            Kişi kendi çıkmayınca aradan\n\n            Görünen Hakk'tır, gören Hak, gösteren\n            Ya Nizâmoğlu iki görmek neden\n            [Cenâbı Nizâmoğlu]\n\n            ● Ayrık bana \"Ben\" dimeyem ●\n            Kimesneye \"Sen\" dimeyem\n            Ya kul ya sultân dimeyem\n            Kalsın işidenler ta'na (kınama)\n\n            Senden sana varır yolum\n            Senden seni söyler dilim\n            Allah sana irmez elim\n            Bu hikmete kaldım tana (hayret)\n            [Cenâbı Yûnus]\n\n            Şimdi duyman gereken her şeyi duydun aslında...\n\n            Ama kendimden biliyorum... \"Ben\" sandığım ayrı parça, koparıldığını sandığı\n            bütüne, O'na dâir hep bir özlem içinde.\n\n            Oysa ne kadar çok özlersen o kadar çok kavuşmaya çabalarsın ve çabaladıkça yorulur,\n            özledikçe daha fazla çabalarsın ve bu kısır döngü içinde şimdide olanı farkedemeden\n            ömrünü yele verirsin; kendi kuyruğunu yakalamaya çalışan zavallı köpek misâli...\n\n            Cânım erenlerim, zinhâr egodan kurtulmaya çalışmayasın, yalnızca \"ayrı-yoksun\n            ego\" fikrini unutasın.\n\n            Zihinde tutulan bu egonun özgür olacağı yok. Tanımı gereği bağlı olan zihni\n            özgürleştiremezsin; zihinden özgür ol.\n\n            Hem, bir \"kişi\" olmak; uyumaktır oysa ayrılık yanılsamamızdan, insan\n            rüyasından uyanmak, deveyi iğne deliğinden geçirmek için buradayız.\n\n            Kendine benlik çerçevesi çizen \"Hakk'a perde\" olur, çerçeveyi silen\n            \"Hakk'ın aynası\"\n\n            Hoş perdesi de O, aynası da, dahası...\n\n            Muhabbetle güzeller güzeli..."
            }
          ]
        }
      },
      "id": 202104010159
    },
    {
      "article": {
        "header": {
          "date_value": "1 Nis 2021 01:20",
          "title": "ŞİMDİ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/166655070_819926168621062_55192714145313734_n_17871369710370006.jpg"
        },
        "main_article": {
          "quotes": [
            {
              "type": "baslik",
              "text": "ŞİMDİ"
            },
            {
              "type": "metin",
              "text": "[ŞİMDİ]\n            - Ölümden sonra ne olacak?\n            Ölümden sonra olacakları unut\n\n            Ölümden önce ne oluyor?\n\n            Eğer görünenleri değil de olanları anlarsan, ölümden önce olan her şey, ölümden sonra da\n            olmaya devam edecektir. Aman yâ dâim ne demektir?\n\n            - Ama hani cennette kavuşacağız ya?\n\n            Ego ulaşılamaz olanı ister sen de bunu kabul eder ve imkansızı oldurmaya çalışırsın ki\n            ne mümkün\n\n            Zîrâ egonun isteği gerçekleşirse o zaman bunu herkes yapabilir demektir ve elde edilen\n            bu sonuçta, egonun beslenebileceği fazla bir malzeme yoktur; kendini daha fazla\n            büyütemez\n\n            Bu yüzden ego imkansıza ihtiyaç duyar:\n\n            Şimdi bir ben varım bir de O!\n            O halde O'na şimdi değil orada kavuşacağım\n\n            Aslında bu türden bir hedef, derinlerde bir bölünme, bir ikiyüzlülük yaratır. Sen\n            olduğun şeysin ve olmadığın şey olmaya çalışıyorsun\n\n            Yolun başında inandığın \"olmadığın şey olma çabası\" yüzünden, yavaş yavaş\n            \"olmadığın bir şey oluyormuş gibi\" davranmaya başlarsın çünkü sürekli\n            başarısızlıkla karşılaşmak çok aşağılayıcıdır\n\n            Bir gül olabilirsin ve hayatında tüm yatırımı \"bir elmas olmak için\"\n            yapabilirsin ki aslında neysen osundur asla başka bir şey olamazsın!\n\n            Gül, güldür -başka olasılık yoktur-\n\n            Ama yine de bir gülü delirtebilir, zihnine zehirli bir fikir sokabilirsiniz:\n\n            \"Bir gül olmak zorundasın\"\n\n            Burada boş boş ne yapıyorsun?\n            Vakit kaybetme; büyük fırsatı boşa harcama!\n\n            - O'na kavuşmak istiyorum\n            Sessizce otur ve kendine iyi bak\n            Zâten öylesin; bir eksiğin olduğuna, ayrı-yoksun olduğuna inanmayı bırak\n\n            - Cenneti özlüyorum\n            Sessizce otur ve etrâfına iyi bak\n            Zâten ordasın; âlemin bir eksiği olduğuna inanmayı bırak.\n\n            Yoook öyle...\n\n            Ego şimdi mutlu olamaz; beklemek ister, cennette mutlu olmak için. Ego cennetten uzaktır\n            çünkü tamamen bağışlatmaz kendini; beklemek ister, yârın bağışlanmak için. Suçluluk\n            duymak, günahkar hissetmek ister ancak öyle tutunur çünkü hayata...\n\n            Ego hep problem çıkarır çünkü problem yoksa bağışlanacak biri, kendisine güzellikler\n            ikram edecek başka biri, kendini gösterecek bir diğeri yoksa varlığının anlamı kalmaz!\n\n            O, hep şimdi ve burada hazır ama ayrı ego şimdi ve burada vâr olamayacağını iyi\n            bildiğinden, şurdaki geçmişten teselli, avuntu, nostalji toplar ordaki gelecektense umut\n            ve beklenti"
            }
          ]
        }
      },
      "id": 202104010120
    },
    {
      "article": {
        "header": {
          "date_value": "31 Mar 2021 00:29",
          "title": "KENDİM DERİM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/166874228_783317652569038_8926729214999173803_n_17926866523547815.jpg"
        },
        "main_article": {
          "quotes": [
            {
              "type": "baslik",
              "text": "KENDİM DERİM"
            },
            {
              "type": "metin",
              "text": "[KENDİM DERİM]\n            Bir zâmir olarak \"KENDİ\" kişinin öz varlığı, zâtı demektir.\n\n            Kendini ta(nı)mlamaya dair sâhip olduğumuz her düşünce bir sınırdır yâni özümüze\n            yerleştirdiğimiz atalardan kalma bir zincir.\n\n            Kelime manayı boğan bir gömlek: Paralıyorum\n            Sâde bir ismim varken lügat ne demek: Karalıyorum\n\n            Evvel \"Ben\" dediğimi ego.sandım sonra sevdim savundum, sonra ifade edip açığa\n            vurdum, sonra kendimi gerçekleştirdim sandım, sonra benden kurtulmaya çalıştım, sonra\n            kendime hoş geldin dedim ve...\n\n            Ve nihâyet \"egonun hiçbir zaman var olmadığını görünce\" kendime bandım,\n            anladım.\n\n            Ego'yu \"var kabul edip\" başım teneşire vurunca biter bu savaş diye kılıcı\n            eline bir alıyor nefs terbiyecisi (ki bu da ego) vurdukça güçleniyor mübârek...\n\n            Ey (ego) sen çık aradan, kalsın seni yaradan\n            Diye ezbere belledik amma\n            Aradan çıkması gereken ego değil\n            Egonun \"var olduğu kabulü\" imiş meğer\n\n            İşte bunu tam anlayana kadar\n            Macera... Şeriat, tarikat kapılarında\n            Evin dışında zannıyla\n            Hayli zaman eğliyor insanı...\n\n            Neylersin gerçek bu ammâ\n            Asıl mesele anlayışın\n            Uyanması veya uyanmaması\n            Bütün mesele kabul edebilmek veya edememek\n            Kabul meselesi, an meselesi, âşık olmak gibi\n            Ol deyince olunmaz\n            Olunca kaçınılmaz\n\n            Hoş olsa da bir olmasa da güzeller güzeli:\n\n            Min-küll-il-vücûh âşikâr etmiş Hüdâ kendini\n            Yetmez mi bu bürhân sana, gördüğün seyrâna bak\n\n            O, her yüzden âşikâr etmiş iken kendini, kendinr bakıp seyrettiğin temâşâ içinde delil\n            olarak bu yetmez mi sana?\n\n            Bu âlemde yâr yüzün görmeyen yarın göremez\n            Kanma ağyâre nûr-i Hakk’la dolmuş cihâna bak\n\n            Burda görmez orda görmez [İsrâ:72'den]\n            Kendim ayrı-yoksunum bir de gayrı-başka-yabancı var sanıp aldanma Hak nuru ile dolmuş!\n            El demeden âleme iyi bak.\n\n            Hak yüzü nihân değil, andan ayân bir nesne yok\n            Delil \"semme vechullah\" aç âyât-ı Kurân'a bak\n\n            Hak yüzü gizli değil O'ndan açık seçik bir nesne yok. Delil istersen kendini aç ve\n            kitaba bak:\n\n            Sen her neredeysen O orada hazır\n            Hem nereye bakarsan hemen oradadır [Bakara:115'den]\n\n            Çünkü insan, en çok kendinde kaybolur, en çok kendi örtüsüne bürünür...\n\n            Anlıyorsun değil mi?"
            }
          ]
        }
      },
      "id": 202103310029
    },
    {
      "article": {
        "header": {
          "date_value": "30 Mar 2021 07:08",
          "title": "NEFES GEÇİYOR",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/166367331_1103170923493867_6773149293801466725_n_17862675599429169.jpg"
        },
        "main_article": {
          "quotes": [
            {
              "type": "baslik",
              "text": "NEFES GEÇİYOR"
            },
            {
              "type": "metin",
              "text": "[NEFES GEÇİYOR]\n            Nefes almak, rahatlamak, ferahlamak; yaşamak demek.\n\n            Oysa yaşadığımızı sandığımız şu hayatta, dikkatimiz çoğu zaman dağınıktır. Nefes, hayâtî\n            olmasına rağmen pek görülmez, fark edilmez.\n\n            Bedenimiz bir yerde durur, nefesimiz unutulur, zihnimizse hep başka bir yerlerdedir.\n\n            Dikkatimizi nefesimize vermeye başladığımızdaysa bu üç şey beden•nefes•zihin bir araya\n            gelir. Bu bazen bir-iki saniye gibi kısacık bir süre içinde bile gerçekleşebilir.\n\n            Böyle olduğunda kendinize geri dönersiniz, tüm benliğinizle \"şimdi ve burada\"\n            olursunuz. Bedeninizin, nefesinizin ve zihninizin farkına varırsınız.\n\n            Çorba yapmak için doğru malzemeleri bir âheng içinde ekleyip kaynamaya bırakmanız\n            gerekir. İşte, nefesimizde bütün bu farklı unsurları bir araya getiren çorbanın suyu\n            gibidir.\n\n            Nefesimize batırdığımız ruhumuz ve zihnimiz birleşerek tek parça olur. Ayrı-yoksun\n            benliğimiz yeniden bütün olduğunu hatırlar.\n\n            Bedenimizi, zihnimizi ve nefesimizi kontrol etmemiz gerekmez.\n\n            Yanlarında olmamız, kendileri olmalarına izin vermemiz yeterlidir. Eylemeden eylemek\n            budur.\n\n            Okyanusu geçmek isteyen insanlarla dolu bir tekne düşünün ve bu tekne bir fırtınaya\n            yakalanmış olsun. İnsanlar paniğe kapılıp düşüncesizce hareket etmeye başlarsa bütün\n            tekneyi tehlikeye atarlar. Ancak sakin kalabilen tek bir kişi bile diğerlerine sükûnet\n            aşılayabilir; bununla kalmaz, bütün tekneyi de kurtarabilir. İşte bu, eylemsizliğin\n            gücüdür; kendi işidir.\n\n            Farkındalığın bu sâkin enerjisi bütün benliğinizin açılmasına yardım edebilir.\n\n            Alıp verdiğiniz nefese dikkat edin. Nefesinizin olduğu gibi olmasına, akmasına izin\n            verdiğinizde doğal bir şekilde sakinleşip derinleşeceğini, kendi içinde bütünle uyuma\n            kavuşacağını göreceksiniz.\n\n            Bu en basit haliyle, tanıyıp kabullenmenin, teslimiyetin gücüdür.\n\n            Nefesiniz daha derin ve daha huzurlu olmaya başladığında etkisini beden ve zihin\n            üzerinde de gösterecektir.\n\n            Çünkü sessizliğin parfümünü olan huzur ve sükûnet bulaşıcıdır.\n\n            Nefesin canı vardır, şifâ olsun güzeller güzeli..."
            }
          ]
        }
      },
      "id": 202103300708
    },
    {
      "article": {
        "header": {
          "date_value": "30 Mar 2021 05:28",
          "title": "SANDALCI DEDE",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/166579909_102708688549633_5702553733210698293_n_18104445832224761.mp4"
        },
        "main_article": {
          "quotes": [
            {
              "type": "baslik",
              "text": "SANDALCI DEDE"
            },
            {
              "type": "metin",
              "text": "[SANDALCI DEDE]\n            Tek başına murâkabeye dalan dervişin biri, kimseler beni rahatsız etmesin diye sandalla\n            gölün ortasına kadar gider, gözlerini kapatarak zikre başlar:\n\n            Allah, Allah, Al...\n\n            Huşû içinde geçen saatlerden sonra, birden başka bir sandalın kendi sandalına çarptığını\n            farkeder.\n\n            Daha gözleri kapalıyken, içinden bir öfke yükselmeye başlar.\n\n            Gözlerini açtığında, kendisine çarpıp ibâdetini bölen gâfil sandalcıya bağırmaya\n            hazırdır ammâ yanında bomboş bir sandal görür.\n\n            Nasılsa bağlandığı yerden kopmuş ve kendi kendine gölün ortasına kadar gelmiştir.\n\n            İşte o anda, aslında öfkenin kendi içinde olduğunu idrak eder ve ortaya çıkmak için\n            tetiklenmesinin, bir dış etkenin gelip vurmasının yeterli olduğunu anlar.\n\n            O günden sonra her kim onu rahatsız etse ya da öfkesi tetiklense hep şunu hatırlar:\n\n            Diğer kişi sâdece boş bir sandal\n            Öfke benim içimde\n\n            Aradığını bulduktan sonra \"Nasıl oldu da oldu\" diye soranlara kendisinin,\n            karşı kıyıya geçmek için bir sandal olduğunu söylemiş:\n\n            \"Sakın bana takılmayın ve sözlerimi putlaştırmayın, geçin gidin\" demiştir.\n\n            İşte Sandalcı Dede'den bâzı tavsiyeler:\n\n            Güne sâkin başlayın. Ömrünüzün en önemli günü olan bugüne, usul usul ve nefesi tam\n            hissederek, gülümseyerek başlamaya kendinizi alıştırın.\n\n            Yataktan kalkmadan hatta telefonunuza bile bakmadan gülümseyin.\n\n            Kalktığınızda günün her saatini en derin farkındalıkla ve \"ne hissederseniz tam\n            hissederek yaşayacağınıza\" dâir kendinize bir söz verin.\n\n            Bulaşıkları yıkarken, ardından içeceğiniz çayı düşünebilir ve böylelikle mümkün\n            olduğunca çabuk kahvaltıya geçmek için bulaşıkları ortadan kaldırmaya çalışabilirsiniz.\n\n            Ancak bu bulaşıkları yıkadığınız esnâda yaşamaktan âciz olduğunuz anlamına gelir.\n            Bulaşıkları yıkarken, bulaşıkları yıkamak hayatınızdaki en önemli şey olmalıdır.\n\n            Nasıl çay içerken, çay içmek hayatınızın en önemli şeyi ise. Tuvaleti kullanırken,\n            bırakın bu hayatınızın en önemli şeyi olsun.\n\n            Oruç tutmak da su içmek de ibâdettir..\n\n            Her ne yapıyorsanız sanki dünya onun etrafında dönüyormuşçasına sâkince yapın.\n\n            Nefesinizi takip edin, vücudunuzun içinde dolaşan canlılığı hissedin, rahatlayın,\n            gökyüzüne bakın ve kalp atışınızı dinleyin, ayağınızın yere bastığını hissedin."
            }
          ]
        }
      },
      "id": 202103300528
    },
    {
      "article": {
        "header": {
          "date_value": "30 Mar 2021 03:12",
          "title": "NİÇİN BURADAYIZ",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/167050534_742348106455299_5811885786362707539_n_18213281017034354.jpg"
        },
        "main_article": {
          "quotes": [
            {
              "type": "baslik",
              "text": "NİÇİN BURADAYIZ"
            },
            {
              "type": "metin",
              "text": "[NİÇİN BURADAYIZ]\n\n            GİRİŞ:\n            Herkes için \"Kişisel Gelişim\"\n            Hangi kişiyi geliştirmeye çalışıyorum!\n\n            Bütün bu parlak ıvır zıvırlar gerçeğine yaklaşma diye özel olarak ayarlandı.\n\n            Gerçekten daha büyük bir amaç için buradayız ve bunu çoğu zaman unutuyoruz çünkü daha\n            çok insan olmaya, ayrı benliğimizi, kişiliğimizi geliştirmeye çalışıyoruz.\n\n            İnsan niye rüyâ görür?\n            İnsanlıktan uyanmak için!\n\n            Şimdiye dek ego-nefs-benlik başlığı altında pek çok şey duymuş olabilirsin ama ego\n            tasarımlı programlar, ana akım medyadaki kurgu haberler gibidir.\n\n            Bilenler iyi bilir ki ekranda gösterilen haberlerin, olayların gerçek yüzüyle hiçbir\n            ilgisi yoktur; ego tasarımlı programların da gerçekte ne olduğumuzla...\n\n            Ego tasarımlı bu programda elbette egonun kendisi de gizli, tespit edilemez ve\n            farkındalıktan uzak tutulmalı ki böylece keşfedilmeden gölgeli kontrolünü\n            sürdürebilsin...\n\n            Ego, farkındalığımızı her ne pahasına olursa olsun gerçek bilinçten ayrı ve uzak\n            tutmalıdır çünkü olur da aniden asıl benliğimizi ve kaynağımızı hatırlarsak (zikr)\n            egonun bir ömür şişirdiği balonunu patlatıveririz. Bu yüzden bilinci elinden gelen en\n            iyi şekilde taklit eder.\n\n            GELİŞME:\n            Beş duyu ile algılanabilen biyolojik dünyadaki hiç \"kimse\" ego düşünce sistemi\n            tarafından enfekte edilmeden \"buraya\" gelemez zira bulanmadan durulmaz.\n\n            Hem zâten biz bu dünyayı, yeni başlayanları, zaman ve mekanın yüceltilmiş ego\n            yolculuğuna aşılamak için özel olarak (tailor-made) sıfırdan tasarladık.\n\n            Tanrı olduğunu iddia eden kimse ve ondan şüphe eden kimse... Her ikisi de aldatılmış\n            durumda zîrâ rüyâlarında konuşuyorlar.\n            [N. Maharaj]\n\n            Bir tek EGO sorununu çözün ve ego tarafından algılanan diğer tüm sorunlar kendiliğinden\n            çözülecektir çünkü hepsi egoya dayanmaktadır.\n\n            İNSAN(lığ)ın sorunu sadece zihnin egonun emrinde yanlış kullanımında yatmaktadır.\n            Doğanın ve ruhun bütün gizli hazineleri, zihnin imkanlarını emîn olarak kullanacak bir\n            insana, kendini bilene açıktır.\n\n            SONUÇ YERİNE:\n            O, dünyayı (bir yüzü olan) sana kendi gerçeğini fark ettirecek, şekilde tasarladı, hiç\n            merak etme yeterince vuracak hakikat yüzüne!\n\n            Sâdece sen buna açık ol, inandığının tam tersinin de doğru olabileceğini duymaya hazır\n            ol; boşçakal..."
            }
          ]
        }
      },
      "id": 202103300312
    },
    {
      "article": {
        "header": {
          "date_value": "29 Mar 2021 23:35",
          "title": "ZİHİN ÂYİNEMDE ÂLEM",
          "mini_title": "agah olasın",
          "tags": [
            ""
          ],
          "subtitle": "",
          "background_image": "https://raw.githubusercontent.com/benolanben/atesiask/main/medya/kendinolmayageldin/166181672_2851388048438087_5807702993467687090_n_17892492050006773.jpg"
        },
        "main_article": {
          "quotes": [
            {
              "type": "baslik",
              "text": "ZİHİN ÂYİNEMDE ÂLEM"
            },
            {
              "type": "metin",
              "text": "[ZİHİN ÂYİNEMDE ÂLEM]\n            - Zihni yenilemek, değiştirmek veya ortadan kaldırmak mümkün müdür?\n\n            Kesinlikle hayır. Zihnini rahat bırak, hepsi bu. O nereye giderse gitsin sen onunla\n            gitme.\n\n            Hem ne de olsa senin değil, kendi düzenine uyarak gelip geçen düşüncelerden başka zihin\n            diye ayrı bir şey mi var?\n\n            Dikkat, ilgi, enerjin nereye akarsa, sen oraya can veriyorsun. Sadece onlarla\n            ilgilendiğin için düşünceler sana hükmediyorlar. Neye direnirsen, akıttığın enerji ile\n            onu güçlendirirsin.\n\n            Senin zihin aynanda her türlü resim belirir ve kaybolur. Bunların tamamen senin kurgun\n            olduğunu bilerek, gelip gitmelerini sessizce izle.\n\n            Dikkatli ol ama tedirgin de olma. Hiçbir resmi ne tutup yakalamaya ne de itip kovalamaya\n            çalışma. Sâdece güzel güzel izle.\n\n            İşte bu sessiz gözlem tavrı, meditasyonun temelini oluşturur.\n\n            Âgâh olasın; farkında olduğun, algıladığın şey sen olamazsın! Resmi görüyorsun ama resim\n            değilsin.\n\n            Hayli zamandır, nesnelerin ve olayların tozu zihnin açık aynasını kaplıyordu, bu\n            sebepten zihin aynanda görebildiğin sâdece anılar, anılar...\n\n            Zâten böyle olması lazımdı.\n\n            Gerçek, gerçeği gerçek olmayanda görür.\n\n            Gerçek olmayanı kurgulayan zihindir ve yanlışı aynada yanlış olarak gören kendidir.\n\n            Güzel yüzlülerin makyaj olarak yüzlerine siyah bir nokta koymaları yeter, zıddına dikkat\n            çeker!\n\n            Aslında gerçekliği görmek, bir kişinin yüzünü aynada görmesi kadar basittir. Yalnızca\n            ayna net (buğulanmamış) ve doğru (fıtratı-doğası bozulmamış) olmalıdır.\n\n            Gerçeği yansıtmak için, arzu ve korkular tarafından bozulmamış, ikinci el idrâk ve\n            görüşlerden arınmış, her seviyede tecelliye açık ve sessiz bir zihin gereklidir ki\n            ötesini gösterebilsin\n\n            Aynada görünen, ne aynadır ne de görüntüdür; aynanın önünde olan şeydir!\n\n            Bunu bilmenin tek yolu o olmaktır ki zâten öylesin sadece buna inanamıyorsun. Zihin ona\n            ulaşamaz.\n\n            Beden-zihin değilsin. Algılamak için bedendeki duyulara, bilmek içinse zihne ihtiyâcın\n            yok!\n\n            Açık ve sessiz olasın, âgâh olasın, her şey kendi kendine olacak, olup durur...\n\n            Görmek için, bilmek için zihnin açık-boş-sessiz olması yeterli.\n\n            Hem ille de bir şey bilmek istiyorsan \"değişen zihnin değişmeyen tanığı\n            olduğunu\" bil; bu kadarı yeter zâten güzeller güzeli..."
            }
          ]
        }
      },
      "id": 202103292335
    }
  ]
}
